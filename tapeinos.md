## pokora

[Mateusz 11,28-30](https://biblia.deon.pl/rozdzial.php?id=254)  
Przyjdźcie do Mnie wszyscy, którzy utrudzeni i obciążeni jesteście, a Ja was pokrzepię.
Weźcie moje jarzmo na siebie i uczcie się ode Mnie, bo jestem [łagodny](/praotes.md) i [pokorny](/tapeinos.md) [sercem](/cardia.md), a znajdziecie ukojenie dla dusz waszych.
Albowiem jarzmo moje jest słodkie, a moje brzemię lekkie».

[Filipian 2,3-4](https://biblia.deon.pl/rozdzial.php?id=1040)  
Niczego nie pragnąc dla niewłaściwego współzawodnictwa ani dla próżnej [chwały](/doxa.md),
lecz w pokorze oceniając jedni drugich za wyżej stojących od siebie.
Niech każdy ma na oku nie tylko swoje własne sprawy, ale też i drugich!  

[Łukasz 14,8-11](https://biblia.deon.pl/rozdzial.php?id=329)  
«Jeśli cię kto zaprosi na ucztę, nie zajmuj pierwszego miejsca,
by czasem ktoś znakomitszy od ciebie nie był zaproszony przez niego.
Wówczas przyjdzie ten, kto was obu zaprosił, i powie ci:
"Ustąp temu miejsca!"; i musiałbyś ze wstydem zająć ostatnie miejsce.
Lecz gdy będziesz zaproszony, idź i usiądź na ostatnim miejscu.
Wtedy przyjdzie gospodarz i powie ci: "Przyjacielu, przesiądź się wyżej!";
i spotka cię zaszczyt wobec wszystkich współbiesiadników.
Każdy bowiem, kto się wywyższa, będzie poniżony, a kto się poniża, będzie wywyższony»

![Ostatnie miejsce](/assets/img/Lk14_ostatnie_miejsce.jpeg)

[Marek 10,42-45](https://biblia.deon.pl/rozdzial.php?id=309&werset=42#W42), [Mateusz 20,24-28](https://biblia.deon.pl/rozdzial.php?id=263&werset=24#W24)  
«Wiecie, że ci, którzy uchodzą za władców narodów, uciskają je,
a ich wielcy dają im odczuć swą władzę.
Nie tak będzie między wami.
Lecz kto by między wami chciał się stać wielkim, niech będzie sługą waszym.
A kto by chciał być pierwszym między wami, niech będzie niewolnikiem wszystkich.
Bo i Syn Człowieczy nie przyszedł, aby Mu służono, lecz żeby [służyć](/diakonia.md) i dać swoje [życie](/zoen.md) na okup za wielu».

[Jan 13,9-15](https://biblia.deon.pl/rozdzial.php?id=352)  
Wstał od wieczerzy i złożył szaty.
A wziąwszy prześcieradło nim się przepasał.
Potem nalał wody do miednicy.
I zaczął umywać uczniom nogi i ocierać prześcieradłem, którym był przepasany.
Podszedł więc do Szymona Piotra, a on rzekł do Niego:  
«Panie, Ty chcesz mi umyć nogi?»  
Jezus mu odpowiedział:  
«Tego, co Ja czynię, ty teraz nie rozumiesz, ale później będziesz to wiedział».
Rzekł do Niego Szymon Piotr:  
«Panie, nie tylko nogi moje, ale i ręce, i głowę!».  
Powiedział do niego Jezus:  
«Wykąpany potrzebuje tylko nogi sobie umyć, bo cały jest czysty.
I wy jesteście czyści (...)
A kiedy im umył nogi, przywdział szaty i znów zajął miejsce przy stole, rzekł do nich:  
«Czy rozumiecie, co wam uczyniłem?  
Wy Mnie nazywacie "Nauczycielem" i "Panem" i dobrze mówicie, bo nim jestem.
Jeżeli więc Ja, Pan i Nauczyciel, umyłem wam nogi, to i wyście powinni sobie nawzajem umywać nogi.
Dałem wam bowiem przykład, abyście i wy tak czynili, jak Ja wam uczyniłem.  

![Umycie nóg](/assets/img/Jan13_umycie_nog.jpg)

[Łukasz 17,10](https://biblia.deon.pl/rozdzial.php?id=332)  
Tak mówcie i wy, gdy uczynicie wszystko, co wam polecono:  
"Słudzy nieużyteczni jesteśmy; wykonaliśmy to, co powinniśmy wykonać"».

Greckie słowo: ταπεινοφροσύνη (tapeinophrosunē) [strong 5012](http://biblia.oblubienica.eu/wystepowanie/strong/id/5012)

[1 Piotra 5,5-7](https://biblia.deon.pl/rozdzial.php?id=1053)  
Wszyscy zaś wobec siebie wzajemnie przyobleczcie się w pokorę,  
Bóg bowiem pysznym się sprzeciwia, a pokornym łaskę daje.  
Upokórzcie się więc pod mocną ręką Boga, aby was wywyższył w stosownej chwili.  
Wszystkie troski wasze przerzućcie na Niego, gdyż Jemu zależy na was.  