---
title: Miecz Ducha - Słowo Boże
---

# Gniew, złość → Miłość

[1 Koryntian 13,4-7](https://biblia.deon.pl/rozdzial.php?id=298)  
Miłość cierpliwa jest,
łaskawa jest.
Miłość nie zazdrości,
nie szuka poklasku,
nie unosi się pychą;
nie dopuszcza się bezwstydu,
nie szuka swego,
nie unosi się gniewem,
nie pamięta złego;
nie cieszy się z niesprawiedliwości,
lecz współweseli się z prawdą.
Wszystko znosi,
wszystkiemu wierzy,
we wszystkim pokłada nadzieję,
wszystko przetrzyma.

[Kolosan 3, 12-14](https://biblia.deon.pl/rozdzial.php?id=1394)  
Jako więc wybrańcy Boży - święci i umiłowani - obleczcie się w serdeczne miłosierdzie,
dobroć, pokorę, cichość, cierpliwość,
znosząc jedni drugich i wybaczając sobie nawzajem,
jeśliby miał ktoś zarzut przeciw drugiemu: jak Pan wybaczył wam, tak i wy!
Na to zaś wszystko [przyobleczcie] miłość, która jest więzią doskonałości.

[Przysłów 10,12](https://biblia.deon.pl/rozdzial.php?id=548)  
Nienawiść wznieca kłótnię,
miłość wszelki błąd ukrywa.

[Przysłów 15,1](https://biblia.deon.pl/rozdzial.php?id=553)  
Odpowiedź łagodna uśmierza zapalczywość

[Efezjan 4,26](https://biblia.deon.pl/rozdzial.php?id=1031)  
Gniewajcie się, a nie grzeszcie: niech nad waszym gniewem nie zachodzi słońce!

[1 Jana 4,9-11](https://biblia.deon.pl/rozdzial.php?id=991)  
W tym objawiła się miłość Boga ku nam,
że zesłał Syna swego Jednorodzonego na świat,
abyśmy życie mieli dzięki Niemu.
W tym przejawia się miłość,
że nie my umiłowaliśmy Boga,
ale że On sam nas umiłował
i posłał Syna swojego jako ofiarę przebłagalną za nasze grzechy.
Umiłowani, jeśli Bóg tak nas umiłował,
to i my winniśmy się wzajemnie miłować.

[Rzymian 8,38-39](https://biblia.deon.pl/rozdzial.php?id=277)  
I jestem pewien, że ani śmierć, ani życie, ani aniołowie, ani Zwierzchności, ani rzeczy teraźniejsze, ani przyszłe, ani Moce,
ani co wysokie, ani co głębokie, ani jakiekolwiek inne stworzenie nie zdoła nas odłączyć od miłości Boga, która jest w Chrystusie Jezusie, Panu naszym.

[Jeremiasz 31,3](https://biblia.deon.pl/rozdzial.php?id=672)  
Ukochałem cię odwieczną miłością, dlatego też zachowałem dla ciebie łaskawość.

[Psalm 37,1–2](https://biblia.deon.pl/rozdzial.php?id=870)  
Nie unoś się gniewem z powodu złoczyńców ani nie zazdrość niesprawiedliwym,
bo znikną tak prędko jak trawa i zwiędną jak świeża zieleń.

[Psalm 37,8–9](https://biblia.deon.pl/rozdzial.php?id=870)  
Zaprzestań gniewu i porzuć zapalczywość;
nie oburzaj się: to wiedzie tylko ku złemu.
Złoczyńcy bowiem wyginą, a ufający Panu posiądą ziemię.

[Izajasz 54,10](https://biblia.deon.pl/rozdzial.php?id=526)  
Bo góry mogą ustąpić i pagórki się zachwiać, ale miłość moja nie odstąpi od ciebie i nie zachwieje się moje przymierze pokoju, mówi Pan, który ma litość nad tobą.

[Ezechiel 36,26](https://biblia.deon.pl/rozdzial.php?id=740)  
I dam wam serce nowe i ducha nowego tchnę do waszego wnętrza, odbiorę wam serce kamienne, a dam wam serce z ciała.

# Smutek → zaufanie Bogu, pocieszenie, radość

[Ps 42,12](https://biblia.deon.pl/rozdzial.php?id=875)  
Czemu jesteś zgnębiona, moja duszo,
i czemu jęczysz we mnie?
Ufaj Bogu, bo jeszcze Go będę wysławiać:
Zbawienie mego oblicza i mojego Boga.

[Ps 34,19](https://biblia.deon.pl/rozdzial.php?id=867)  
Pan jest blisko skruszonych w sercu
i wybawia złamanych na duchu.

[Ps 30,6](https://biblia.deon.pl/rozdzial.php?id=863)  
Płacz nadchodzi z wieczora,
a rankiem okrzyki radości.

[Ps 30,11-13](https://biblia.deon.pl/rozdzial.php?id=863)  
Wysłuchaj, Panie, zmiłuj się nade mną;
bądź, Panie, dla mnie wspomożycielem!»
Biadania moje zmieniłeś mi w taniec;
wór6 mi rozwiązałeś, opasałeś mnie radością,
by moje serce nie milknąc psalm Tobie śpiewało.
Boże mój, Panie, będę Cię wysławiał na wieki.

[Lamentacje 3,31-33](https://biblia.deon.pl/rozdzial.php?id=696)  
Bo nie jest zamiarem Pana
odtrącić na wieki.
Gdyż jeśli uniży, ma litość
w dobroci swej niezmiernej;

[Iz 61,1-3](https://biblia.deon.pl/rozdzial.php?id=533)  
Posłał mnie, by głosić dobrą nowinę ubogim,
by opatrywać rany serc złamanych,
by zapowiadać wyzwolenie jeńcom
i więźniom swobodę;
aby obwieszczać rok łaski Pańskiej,
i dzień pomsty naszego Boga;
aby pocieszać wszystkich zasmuconych,
<by rozweselić płaczących na Syjonie>,
aby im wieniec dać zamiast popiołu,
olejek radości zamiast szaty smutku,
pieśń chwały zamiast zgnębienia na duchu.

[2 Kor 1,3-5](https://biblia.deon.pl/rozdzial.php?id=995)  
Błogosławiony Bóg i Ojciec Pana naszego Jezusa Chrystusa, Ojciec miłosierdzia i Bóg wszelkiej pociechy,
Ten, który nas pociesza w każdym naszym utrapieniu, byśmy sami mogli pocieszać tych, co są w jakiejkolwiek udręce, pociechą, której doznajemy od Boga.
Jak bowiem obfitują w nas cierpienia Chrystusa, tak też wielkiej doznajemy przez Chrystusa pociechy.

[Izajasz 43,2-3](https://biblia.deon.pl/rozdzial.php?id=515)  
Gdy pójdziesz przez wody, Ja będę z tobą,
i gdy przez rzeki, nie zatopią ciebie.
Gdy pójdziesz przez ogień, nie spalisz się,
i nie strawi cię płomień.
Albowiem Ja jestem Pan, twój Bóg,
Święty Izraela, twój Zbawca.

[Psalm 94,19](https://biblia.deon.pl/rozdzial.php?id=927)  
Gdy się w moim sercu mnożą niepokoje,
Twoje pociechy mnie orzeźwiają.

[Jan 16,20](https://biblia.deon.pl/rozdzial.php?id=355)  
będziecie się smucić, ale smutek wasz zamieni się w radość

[Jan 16,22](https://biblia.deon.pl/rozdzial.php?id=355)  
Także i wy teraz doznajecie smutku. Znowu jednak was zobaczę, i rozraduje się serce wasze, a radości waszej nikt wam nie zdoła odebrać.

[Psalm 126,5](https://biblia.deon.pl/rozdzial.php?id=959)  
Którzy we łzach sieją, żąć będą w radości.

[Ap 21,4](https://biblia.deon.pl/rozdzial.php?id=1109)  
I otrze z ich oczu wszelką łzę.

[Nehemiasz 8,10](https://biblia.deon.pl/rozdzial.php?id=1346)  
Nie bądźcie przygnębieni, gdyż radość w Panu jest waszą ostoją.

[Izajasz 66,13-14](https://biblia.deon.pl/rozdzial.php?id=538)  
Jak kogo pociesza własna matka,
tak Ja was pocieszać będę;
w Jerozolimie doznacie pociechy».
Na ten widok rozraduje się serce wasze,
a kości wasze nabiorą świeżości jak murawa.
Ręka Pana da się poznać Jego sługom,

# Samotność → bliskość Boga

[Psalm 68,7](https://biblia.deon.pl/rozdzial.php?id=901)  
Bóg przygotowuje dom dla opuszczonych,
a jeńców prowadzi ku pomyślności

[Psalm 23,4](https://biblia.deon.pl/rozdzial.php?id=856)  
Chociażbym chodził ciemną doliną,
zła się nie ulęknę,
bo Ty jesteś ze mną.

[Izajasz 41,10](https://biblia.deon.pl/rozdzial.php?id=513)  
Nie lękaj się, bo Ja jestem z tobą;
nie trwóż się, bom Ja twoim Bogiem.
Umacniam cię, jeszcze i wspomagam,
podtrzymuję cię moją prawicą sprawiedliwą.

[Psalm 139,1-15](https://biblia.deon.pl/rozdzial.php?id=972)  
Panie, przenikasz i znasz mnie,
Ty wiesz, kiedy siadam i wstaję.
daleka przenikasz moje zamysły,
widzisz moje działanie i mój spoczynek
wszystkie moje drogi są Ci znane.
Choć jeszcze nie ma słowa na języku:
Ty, Panie, już znasz je w całości.
Ty ogarniasz mnie zewsząd
i kładziesz na mnie swą rękę.
Zbyt dziwna jest dla mnie Twa wiedza,
zbyt wzniosła: nie mogę jej pojąć.
Gdzież się oddalę przed Twoim duchem?
Gdzie ucieknę od Twego oblicza?
Gdy wstąpię do nieba, tam jesteś;
jesteś przy mnie, gdy się w Szeolu położę.
Gdybym przybrał skrzydła jutrzenki,
zamieszkał na krańcu morza:
tam również Twa ręka będzie mnie wiodła
i podtrzyma mię Twoja prawica.
Jeśli powiem: «Niech mię przynajmniej ciemności okryją
i noc mnie otoczy jak światło»:
sama ciemność nie będzie ciemna dla Ciebie,
a noc jak dzień zajaśnieje:
<mrok jest dla Ciebie jak światło>.
Ty bowiem utworzyłeś moje nerki,
Ty utkałeś mnie w łonie mej matki.
Dziękuję Ci, że mnie stworzyłeś tak cudownie,
godne podziwu są Twoje dzieła.
I dobrze znasz moją duszę,
nie tajna Ci moja istota,
kiedy w ukryciu powstawałem,
utkany w głębi ziemi.

[Jozuego 1,9](https://biblia.deon.pl/rozdzial.php?id=1113)  
Czyż ci nie rozkazałem: Bądź mężny i mocny? Nie bój się i nie lękaj, ponieważ z tobą jest Pan, Bóg twój, wszędzie, gdziekolwiek pójdziesz»

[Hebrajczyków 13,5](https://biblia.deon.pl/rozdzial.php?id=377)  
Nie opuszczę cię ani pozostawię

[Powtórzonego Prawa 31,6](https://biblia.deon.pl/rozdzial.php?id=232&werset=6#W6)  
Bądź mężny i mocny, nie lękaj się, nie bój się ich, gdyż Pan, Bóg twój, idzie z tobą, nie opuści cię i nie porzuci»

[Izajasz 49,15–18](https://biblia.deon.pl/rozdzial.php?id=521)  
Czyż może niewiasta zapomnieć o swym niemowlęciu,
ta, która kocha syna swego łona?
A nawet, gdyby ona zapomniała,
Ja nie zapomnę o tobie.
Oto wyryłem cię na obu dłoniach,
twe mury są ustawicznie przede Mną.
Spieszą twoi budowniczowie,
a którzy burzyli cię i pustoszyli,
odchodzą precz od ciebie.
Podnieś oczy wokoło i popatrz:
Wszyscy się zebrali, przyszli do ciebie.
Na moje życie! - wyrocznia Pana.
Tak, w tych wszystkich ustroisz się jakby w klejnoty
i jak oblubienica opaszesz się nimi.

[Ps 27,9-10](https://biblia.deon.pl/rozdzial.php?id=860)  
Ty jesteś moją pomocą,
więc mnie nie odrzucaj i nie opuszczaj mnie,
Boże, moje Zbawienie!
Choćby mnie opuścili ojciec mój i matka,
to jednak Pan mnie przygarnie.

[Jana 14,18-20](https://biblia.deon.pl/rozdzial.php?id=353)  
Nie zostawię was sierotami: Przyjdę do was.
Jeszcze chwila, a świat nie będzie już Mnie oglądał. Ale wy Mnie widzicie, ponieważ Ja żyję i wy żyć będziecie.
W owym dniu poznacie, że Ja jestem w Ojcu moim, a wy we Mnie i Ja w was.

# Brak poczucia wartości - Bóg stworzył cię bardzo dobrym, jesteś Jego dzieckiem, dziedzicem

[Rodzaju 1,27-31](https://biblia.deon.pl/rozdzial.php?id=1)  
Stworzył więc Bóg człowieka na swój obraz,
na obraz Boży go stworzył (...)
A Bóg widział, że wszystko, co uczynił, było bardzo dobre.

[Izajasz 43,1-5](https://biblia.deon.pl/rozdzial.php?id=515)  
Nie lękaj się, bo cię wykupiłem,
wezwałem cię po imieniu; tyś moim!
Gdy pójdziesz przez wody, Ja będę z tobą,
i gdy przez rzeki, nie zatopią ciebie.
Gdy pójdziesz przez ogień, nie spalisz się,
i nie strawi cię płomień.
Albowiem Ja jestem Pan, twój Bóg,
Święty Izraela, twój Zbawca.
Daję Egipt jako twój okup,
Kusz i Sabę w zamian za ciebie.
Ponieważ drogi jesteś w moich oczach,
nabrałeś wartości i Ja cię miłuję,
przeto daję ludzi za ciebie
i narody za życie twoje.
Nie lękaj się, bo jestem z tobą.

[Psalm 139,13-15](https://biblia.deon.pl/rozdzial.php?id=972)  
Ty bowiem utworzyłeś moje nerki,
Ty utkałeś mnie w łonie mej matki.
Dziękuję Ci, że mnie stworzyłeś tak cudownie,
godne podziwu są Twoje dzieła.
I dobrze znasz moją duszę,

[Izajasz 49,16](https://biblia.deon.pl/rozdzial.php?id=521)  
Oto wyryłem cię na obu dłoniach,

[Rzymian 8,14-17](https://biblia.deon.pl/rozdzial.php?id=277)  
Albowiem wszyscy ci, których prowadzi Duch Boży, są synami Bożymi.
Nie otrzymaliście przecież ducha niewoli, by się znowu pogrążyć w bojaźni, ale otrzymaliście ducha przybrania za synów, w którym możemy wołać: «Abba, Ojcze!»
Sam Duch wspiera swym świadectwem naszego ducha, że jesteśmy dziećmi Bożymi.
Jeżeli zaś jesteśmy dziećmi, to i dziedzicami: dziedzicami Boga, a współdziedzicami Chrystusa, skoro wspólnie z Nim cierpimy po to, by też wspólnie mieć udział w chwale.

[Efezjan 2,10](https://biblia.deon.pl/rozdzial.php?id=1029)  
Jesteśmy bowiem Jego dziełem (poematem), stworzeni w Chrystusie Jezusie dla dobrych czynów, które Bóg z góry przygotował, abyśmy je pełnili.
