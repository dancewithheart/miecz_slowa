# Modlitwy rodziców o dzieci

[Hebrajszyków 11,11](https://biblia.deon.pl/rozdzial.php?id=375)  
Przez wiarę także i sama Sara, mimo podeszłego wieku, otrzymała moc poczęcia.
Uznała bowiem za godnego wiary Tego, który udzielił obietnicy

[Rodzaju 18,10-14](https://biblia.deon.pl/rozdzial.php?id=18) i [Rodzaju 21,1-3](https://biblia.deon.pl/rozdzial.php?id=21)  
«O tej porze za rok znów wrócę do ciebie, twoja zaś żona Sara będzie miała wtedy syna».  
Sara przysłuchiwała się u wejścia do namiotu, [które było tuż] za Abrahamem.
Abraham i Sara byli w bardzo podeszłym wieku. Toteż Sara nie miewała przypadłości właściwej kobietom.
Uśmiechnęła się więc do siebie i pomyślała:  
«Teraz, gdy przekwitłam, mam doznawać rozkoszy, i mój mąż starzec?»  
Pan rzekł do Abrahama:  
«Dlaczego to Sara śmieje się i myśli: Czy naprawdę będę mogła rodzić, gdy już się zestarzałam?  
Czy jest coś, co byłoby niemożliwe dla Pana?  
Za rok o tej porze wrócę do ciebie, i Sara będzie miała syna»  
(...)
Wreszcie Pan okazał Sarze łaskawość, jak to obiecał, i uczynił jej to, co zapowiedział.
Sara stała się brzemienną i urodziła sędziwemu Abrahamowi syna w tym właśnie czasie, jaki Bóg wyznaczył.
Abraham dał swemu synowi, którego mu Sara urodziła, imię Izaak.

[Rodzaju 25,21](https://biblia.deon.pl/rozdzial.php?id=25)  
Izaak modlił się do Pana za swą żonę, gdyż była ona niepłodna.
Pan wysłuchał go, i Rebeka, żona Izaaka, stała się brzemienna.

[Rodzaju 30,22-24](https://biblia.deon.pl/rozdzial.php?id=25)  
A Bóg zlitował się i nad Rachelą; wysłuchał ją Bóg i otworzył jej łono.
Poczęła i urodziła syna, rzekła (...) Dając mu zaś imię Józef (...)

[1 Samuela 1,10-19](https://biblia.deon.pl/rozdzial.php?id=1162)  
Anna zaś smutna na duszy zanosiła do Pana modlitwy i płakała nieutulona. (...)
Elkana zbliżył się do swojej żony, Anny, a Pan wspomniał na nią.
Anna poczęła i po upływie dni urodziła syna i nazwała go imieniem Samuel,
ponieważ [powiedziała]: Uprosiłam go u Pana. 

[Sędziów 13,2-24](https://biblia.deon.pl/rozdzial.php?id=1149)  
W Sorea, w pokoleniu Dana, żył pewien mąż imieniem Manoach.
Żona jego była niepłodna i nie rodziła.
Anioł Pana ukazał się owej kobiecie mówiąc jej:  
«Otoś teraz niepłodna i nie rodziłaś, ale poczniesz i porodzisz syna (...)»  
Porodziła więc owa kobieta syna i nazwała go imieniem Samson.
Chłopiec rósł, a Pan mu [błogosławił](/eulogia.md).

[2 Królewska 4,14-17](https://biblia.deon.pl/rozdzial.php?id=1258)  
«Co więc można uczynić dla niej?»  
Odpowiedział Gechazi:  
«Niestety, ona nie ma syna, a mąż jej jest stary».  
Rzekł więc:  
«Zawołaj ją!»  
Zawołał ją i stanęła przed wejściem.
I powiedział:  
«O tej porze za rok będziesz pieściła syna».  
Odpowiedziała:  
«Ach, <mężu Boży>, panie mój! Nie oszukuj służebnicy twojej!»  
Potem kobieta poczęła i urodziła syna o tej samej porze, po roku, jak jej zapowiedział Elizeusz. 

[Łukasz 1,5-13](https://biblia.deon.pl/rozdzial.php?id=316)  
Za czasów Heroda, króla Judei, żył pewien kapłan, imieniem Zachariasz, z oddziału Abiasza.
Miał on żonę z rodu Aarona, a na imię było jej Elżbieta.
Oboje byli sprawiedliwi wobec Boga i postępowali nienagannie według wszystkich przykazań i przepisów Pańskich.
Nie mieli jednak dziecka, ponieważ Elżbieta była niepłodna; oboje zaś byli już posunięci w latach.
Kiedy w wyznaczonej dla swego oddziału kolei pełnił służbę kapłańską przed Bogiem,
jemu zgodnie ze zwyczajem kapłańskim przypadł los,
żeby wejść do przybytku Pańskiego i złożyć ofiarę kadzenia. 
A cały lud modlił się na zewnątrz w czasie kadzenia.
Naraz ukazał mu się anioł Pański, stojący po prawej stronie ołtarza kadzenia.
Przeraził się na ten widok Zachariasz i strach padł na niego.
Lecz anioł rzekł do niego:  
«Nie bój się Zachariaszu! Twoja prośba została wysłuchana: żona twoja Elżbieta urodzi ci syna, któremu nadasz imię Jan.

[Psalm 113,1-9](https://biblia.deon.pl/rozdzial.php?id=946)  
Chwalcie, słudzy Pańscy,  
chwalcie imię Pana:  
Niech imię Pańskie będzie [błogosławione](/eulogia.md)  
odtąd i aż na wieki!  
Od wschodu słońca aż po zachód jego  
niech imię Pańskie będzie pochwalone!  
Pan jest wywyższony ponad wszystkie ludy,  
Jego chwała sięga ponad niebiosa.  
Któż jak nasz Pan Bóg,  
co siedzibę ma w górze,  
co w dół spogląda  
na niebo i na ziemię?  
Podnosi nędzarza z prochu,  
a dźwiga z gnoju ubogiego,  
by go posadzić wśród książąt,  
wśród książąt swojego ludu,  
Ten, co niepłodnej każe mieszkać w domu  
jako pełnej radości matce synów.