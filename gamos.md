# obietnica małżeństwa

[Mateusz 19,5-6](https://biblia.deon.pl/rozdzial.php?id=262)  
Dlatego opuści człowiek ojca i matkę i złączy się ze swoją żoną, i będą oboje jednym ciałem.
A tak już nie są dwoje, lecz jedno ciało. Co więc Bóg złączył, niech człowiek nie rozdziela»

[Rodzaju 24,11-19](https://biblia.deon.pl/rozdzial.php?id=24)  
Modlił się: Panie, Boże «Pana mego Abrahama, spraw, abym spotkał ją dzisiaj;
bądź łaskaw dla mego pana Abrahama!
Gdy teraz stoję przy źródle i gdy córki mieszkańców tego miasta wychodzą, aby czerpać wodę,
niechaj dziewczyna, której powiem:  
"Nachyl mi dzban twój, abym się mógł napić",  
a ona mi odpowie:  
"Pij, a i wielbłądy twoje napoję",  
będzie tą, którą przeznaczyłeś dla sługi swego Izaaka; wtedy poznam, że jesteś łaskaw dla mego pana».
Zanim przestał się modlić, nadeszła Rebeka córka Betuela, syna Milki, żony Nachora, brata Abrahama;
wyszła z dzbanem na ramieniu.
Panna to była bardzo piękna, dziewica, która nie obcowała jeszcze z mężem.
Ona to zeszła do źródła i napełniwszy swój dzban, wracała.
Wtedy sługa ów szybko zabiegł jej drogę i rzekł:  
«Daj mi się napić trochę wody z twego dzbana!»  
A ona powiedziała:  
«Pij, panie mój» - i szybko pochyliła swój dzban, i dała mu pić.
A gdy go napoiła, rzekła:  
«Także dla twych wielbłądów naczerpię wody, aby mogły pić do woli».

[Rut 1,16](https://biblia.deon.pl/rozdzial.php?id=1158)
Odpowiedziała Rut: «Nie nalegaj na mnie, abym opuściła ciebie i abym odeszła od ciebie, gdyż:
gdzie ty pójdziesz, tam ja pójdę,
gdzie ty zamieszkasz, tam ja zamieszkam,
twój naród będzie moim narodem,
a twój Bóg będzie moim Bogiem.  
[Rut 2,12](https://biblia.deon.pl/rozdzial.php?id=1159) 
Niech cię wynagrodzi Pan za to, coś uczyniła, i niech będzie pełna twoja nagroda u Pana, Boga Izraela,
pod którego skrzydła przyszłaś się schronić  
[Rut 4,13](https://biblia.deon.pl/rozdzial.php?id=1161) 
Booz zaślubił więc Rut i stała się jego żoną. Gdy zbliżył się do niej, Pan sprawił, że poczęła i urodziła syna.

[Pieśń nad pieśniami 3,1-4](https://biblia.deon.pl/rozdzial.php?id=584)  
Na łożu mym nocą szukałam  
umiłowanego mej duszy,  
szukałam go, lecz nie znalazłam.  
«Wstanę, po mieście chodzić będę,  
wśród ulic i placów,  
szukać będę ukochanego mej duszy».  
Szukałam go, lecz nie znalazłam.  
Spotkali mnie strażnicy, którzy obchodzą miasto.  
«Czyście widzieli miłego duszy mej?»  
Zaledwie ich minęłam,  
znalazłam umiłowanego mej duszy,  
pochwyciłam go i nie puszczę,  
aż go wprowadzę do domu mej matki,  
do komnaty mej rodzicielki.   

[Pieśń nad pieśniami 8,6-7](https://biblia.deon.pl/rozdzial.php?id=589)  
Połóż mię jak pieczęć na twoim sercu,  
jak pieczęć na twoim ramieniu,  
bo jak śmierć potężna jest miłość,  
a zazdrość jej nieprzejednana jak Szeol,  
żar jej to żar ognia,  
płomień Pański.  
Wody wielkie nie zdołają ugasić miłości,  
nie zatopią jej rzeki.  
Jeśliby kto oddał za miłość całe bogactwo swego domu,  
pogardzą nim tylko.

[Syracha 26,1-14](https://biblia.deon.pl/rozdzial.php?id=616)  
Szczęśliwy mąż, który ma dobrą żonę,  
liczba dni jego będzie podwójna.  
2 Dobra żona radować będzie męża,  
który osiągnie pełnię wieku w pokoju (...)  
Dar Pana - żona spokojna

[Psalm 37,4-5](https://biblia.deon.pl/rozdzial.php?id=870)  
Raduj się w Panu, a On spełni pragnienia twego serca.  
Powierz Panu swoją drogę i zaufaj Mu: On sam będzie działał 