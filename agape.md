## gniew → miłość

[Wit Chlondowski - Zacznij MEDYTOWAĆ - gniew #4](https://www.youtube.com/watch?v=rX3iuTGMe4s&list=PL6hgBhB7Elk8ELgGZGshNh-N_2wHbaEfV&index=4)  

[Efezjan 4,26-31](https://biblia.deon.pl/rozdzial.php?id=1031)  
Gniewajcie się, a nie grzeszcie: niech nad waszym gniewem nie zachodzi słońce! (...)  
Niech zniknie spośród was wszelka gorycz, uniesienie, gniew, wrzaskliwość, znieważenie - wraz z wszelką złością.  

[Psalm 37,1–2](https://biblia.deon.pl/rozdzial.php?id=870)  
Nie unoś się gniewem z powodu złoczyńców ani nie zazdrość [niesprawiedliwym](/dikaiosyne.md),  
bo znikną tak prędko jak trawa i zwiędną jak świeża zieleń.

[Psalm 37,8–9](https://biblia.deon.pl/rozdzial.php?id=870)  
Zaprzestań gniewu i porzuć zapalczywość;  
nie oburzaj się: to wiedzie tylko ku złemu.  
Złoczyńcy bowiem wyginą, a ufający Panu posiądą ziemię.  

[Przysłów 10,12](https://biblia.deon.pl/rozdzial.php?id=548)  
Nienawiść wznieca kłótnię, miłość wszelki błąd ukrywa.  

[Przysłów 15,1](https://biblia.deon.pl/rozdzial.php?id=553)  
Odpowiedź [łagodna](/praotes.md) uśmierza zapalczywość

[Przysłów 25,28](https://biblia.deon.pl/rozdzial.php?id=563)  
Miastem odkrytym, bez murów, jest człowiek nieopanowany.

[Przysłów 19,11](https://biblia.deon.pl/rozdzial.php?id=557)  
Rozważny człowiek nad gniewem panuje, a [chwałą](/doxa.md) jego - zapomnienie uraz.

[Ezechiel 36,26](https://biblia.deon.pl/rozdzial.php?id=740)  
I dam wam [serce](/cardia.md) nowe i ducha nowego tchnę do waszego wnętrza, odbiorę wam [serce](/cardia.md) kamienne, a dam wam [serce](/cardia.md) z ciała.  

[1 Koryntian 13,4-8;13,13](https://biblia.deon.pl/rozdzial.php?id=298)  
Miłość [cierpliwa](/makrothymia.md) jest,  
[życzliwa](/chrestotes.md) jest.  
Miłość nie zazdrości,  
nie szuka poklasku,  
nie unosi się pychą;  
nie dopuszcza się bezwstydu,  
nie szuka swego,  
nie unosi się gniewem,  
nie pamięta złego;  
nie cieszy się z [niesprawiedliwości](/dikaiosyne.md),  
lecz współweseli się z [prawdą](/aletheia.md).  
Wszystko znosi,  
wszystkiemu [wierzy](/pistis.md),  
we wszystkim pokłada [nadzieję](/elpis.md),  
wszystko przetrzyma.
Miłość nigdy nie ustaje (...)
Tak więc trwają [wiara](/pistis.md), [nadzieja](/elpis.md), miłość - te trzy:
z nich zaś największa jest miłość.

[Kolosan 3, 12-17](https://biblia.deon.pl/rozdzial.php?id=1394)  
Jako więc wybrańcy Boży - święci i umiłowani - obleczcie się w serdeczne miłosierdzie,  
[życzliwość](/chrestotes.md), [pokorę](/tapeinos.md), [łagodność](/praotes.md), [cierpliwość](/makrothymia.md),  
znosząc jedni drugich i wybaczając sobie nawzajem,  
jeśliby miał ktoś zarzut przeciw drugiemu: jak Pan wybaczył wam, tak i wy!  
Na to zaś wszystko [przyobleczcie] [miłość](/agape.md), która jest więzią doskonałości.
A sercami waszymi niech rządzi [pokój](/eirene.md) Chrystusowy,
do którego też zostaliście wezwani w jednym Ciele.
I bądźcie [wdzięczni](/eucharisteo.md)!
[Słowo](/rhema.md) Chrystusa niech w was przebywa z [całym swym] bogactwem:
z wszelką [mądrością](/sofia.md) nauczajcie i napominajcie samych siebie przez psalmy, hymny,
pieśni pełne ducha, pod wpływem [łaski](/charis.md) śpiewając Bogu w waszych [sercach](/cardia.md).
I wszystko, cokolwiek działacie słowem lub czynem, wszystko [czyńcie] w imię Pana Jezusa,
[dziękując](/eucharisteo.md) Bogu Ojcu przez Niego.

[1 Jana 4,9-11](https://biblia.deon.pl/rozdzial.php?id=991)  
W tym objawiła się miłość Boga ku nam,  
że zesłał Syna swego Jednorodzonego na świat,  
abyśmy [życie](/zoen.md) mieli dzięki Niemu.  
W tym przejawia się miłość,  
że nie my umiłowaliśmy Boga,  
ale że On sam nas umiłował  
i posłał Syna swojego jako ofiarę przebłagalną za nasze grzechy.  
Umiłowani, jeśli Bóg tak nas umiłował,  
to i my winniśmy się wzajemnie miłować.

[Rzymian 8,38-39](https://biblia.deon.pl/rozdzial.php?id=277)  
I jestem pewien, że ani śmierć, ani [życie](/zoen.md), ani aniołowie, ani Zwierzchności, ani rzeczy teraźniejsze, ani przyszłe, ani Moce,  
ani co wysokie, ani co głębokie, ani jakiekolwiek inne stworzenie nie zdoła nas odłączyć od miłości Boga, która jest w Chrystusie Jezusie, Panu naszym.

[Jeremiasz 31,3](https://biblia.deon.pl/rozdzial.php?id=672)  
Ukochałem cię odwieczną miłością, dlatego też zachowałem dla ciebie [łaskawość](/charis.md).  

[Mateusz 5,43-45](https://biblia.deon.pl/rozdzial.php?id=248&werset=43#W43)  
Słyszeliście, że powiedziano: Będziesz miłował swego bliźniego, a nieprzyjaciela swego będziesz nienawidził.
A Ja wam powiadam: Miłujcie waszych nieprzyjaciół i módlcie się za tych, którzy was prześladują;
tak będziecie synami Ojca waszego, który jest w niebie; ponieważ On sprawia, że słońce Jego wschodzi nad złymi i nad dobrymi, i On zsyła deszcz na [sprawiedliwych](/dikaiosyne.md) i niesprawiedliwych.

[Mateusz 22,37-40](https://biblia.deon.pl/rozdzial.php?id=265&werset=37#W37)  
«Będziesz miłował Pana Boga swego całym swoim [sercem](/cardia.md), całą swoją duszą i całym swoim umysłem.
To jest największe i pierwsze przykazanie.
Drugie podobne jest do niego: Będziesz miłował swego bliźniego jak siebie samego.
Na tych dwóch przykazaniach opiera się całe Prawo i Prorocy».  

[Galatów 5,5-6](https://biblia.deon.pl/rozdzial.php?id=1026)  
My zaś z pomocą Ducha, na zasadzie [wiary](/pistis.md) wyczekujemy spodziewanej [sprawiedliwości](/dikaiosyne.md).  
Albowiem w Chrystusie Jezusie ani obrzezanie, ani jego brak nie mają żadnego znaczenia, tylko wiara, która działa przez [miłość](/agape.md).

[Izajasz 54,10](https://biblia.deon.pl/rozdzial.php?id=526)  
Bo góry mogą ustąpić i pagórki się zachwiać, ale miłość moja nie odstąpi od ciebie i nie zachwieje się moje [przymierze](/berit.md) pokoju, mówi Pan, który ma litość nad tobą.  

![Bo góry mogą ustąpić i pagórki się zachwiać, ale miłość moja nie odstąpi od ciebie](/assets/img/Iz54_gory_ustapic_milosc.jpg)

[Pieśń nad pieśniami 8,6-7](https://biblia.deon.pl/rozdzial.php?id=589)  
Połóż mię jak pieczęć na twoim [sercu](/cardia.md), jak pieczęć na twoim ramieniu, 
bo jak śmierć potężna jest miłość, a zazdrość jej nieprzejednana jak Szeol,
żar jej to żar ognia, płomień Pański.
Wody wielkie nie zdołają ugasić miłości, nie zatopią jej rzeki.
Jeśliby kto oddał za miłość całe bogactwo swego domu, pogardzą nim tylko.

Greckie słowo: αγαπη (agape) [strong 26](https://biblia.oblubienica.eu/wystepowanie/strong/id/26)  
