## wolność
## uzależnienie, zniewolenie błędami, grzechem → wolność, uwolnienie

Greckie słowo: αελευθερος (eleutheros) [strong 1658](https://biblia.oblubienica.eu/wystepowanie/strong/id/1658)  

[Łukasz 4,18-19](https://biblia.deon.pl/rozdzial.php?id=319), [Izajasz 61,1-2](https://biblia.deon.pl/rozdzial.php?id=533&werset=1#W1)   
Duch Pański spoczywa na Mnie,  
ponieważ Mnie namaścił i posłał Mnie,  
abym ubogim niósł [dobrą nowinę](/euaggelion.md),  
więźniom głosił wolność,  
a niewidomym przejrzenie;  
abym uciśnionych odsyłał wolnymi,  
abym obwoływał rok [łaski](/charis.md) od Pana. 

[Izajasz 55,2-12](https://biblia.deon.pl/rozdzial.php?id=530&werset=2#W2)  
Szukają Mnie dzień za dniem,  
pragną poznać moje drogi,  
jak naród, który kocha [sprawiedliwość](/dikaiosyne.md)  
i nie opuszcza Prawa swego Boga.  
Proszą Mnie o [sprawiedliwe](/dikaiosyne.md) prawa,  
pragną bliskości Boga: (...)  
Czyż nie jest raczej ten post, który wybieram:  
rozerwać kajdany zła,  
rozwiązać więzy niewoli,  
wypuścić wolno uciśnionych  
i wszelkie jarzmo połamać;  
dzielić swój chleb z głodnym,  
wprowadzić w dom biednych tułaczy,  
nagiego, którego ujrzysz, przyodziać  
i nie odwrócić się od współziomków.  
Wtedy twoje światło wzejdzie jak zorza  
i szybko rozkwitnie twe zdrowie.  
[Sprawiedliwość](/dikaiosyne.md) twoja poprzedzać cię będzie,  
[chwała](/doxa.md) Pańska iść będzie za tobą.  
Wtedy zawołasz, a Pan odpowie,  
wezwiesz pomocy, a On [rzeknie]: "Oto jestem!"  
Jeśli u siebie usuniesz jarzmo,  
przestaniesz grozić palcem i mówić przewrotnie,  
jeśli podasz twój chleb zgłodniałemu  
i nakarmisz duszę przygnębioną,  
wówczas twe światło zabłyśnie w ciemnościach,  
a twoja ciemność stanie się południem.  
Pan cię zawsze prowadzić będzie,  
nasyci duszę twoją na pustkowiach.  
Odmłodzi twoje kości,  
tak że będziesz jak zroszony ogród  
i jak źródło wody, co się nie wyczerpie.  
Twoi ludzie zabudują prastare zwaliska,  
wzniesiesz budowle z odwiecznych fundamentów.  
I będą cię nazywać naprawcą wyłomów,  
odnowicielem rumowisk - na zamieszkanie.  

[Mateusz 11,28-30](https://biblia.deon.pl/rozdzial.php?id=254)  
Przyjdźcie do Mnie wszyscy, którzy utrudzeni i obciążeni jesteście, a Ja was pokrzepię.
Weźcie moje jarzmo na siebie i uczcie się ode Mnie, bo jestem [łagodny](/praotes.md) i [pokorny](/tapeinos.md) [sercem](/cardia.md),
a znajdziecie ukojenie dla dusz waszych.
Albowiem jarzmo moje jest słodkie, a moje brzemię lekkie». 

[Jan 8,31-36](https://biblia.deon.pl/rozdzial.php?id=347)   
Wtedy powiedział Jezus do Żydów, którzy Mu [uwierzyli](/pistis.md): «Jeżeli będziecie trwać w nauce mojej, będziecie prawdziwie moimi uczniami i poznacie [prawdę](/aletheia.md), a prawda was [wyzwoli](/aletheia.md)».
Odpowiedzieli Mu: «Jesteśmy potomstwem Abrahama i nigdy nie byliśmy poddani w niczyją niewolę. Jakżeż Ty możesz mówić: "Wolni będziecie?"»
Odpowiedział im Jezus: «Zaprawdę, zaprawdę, powiadam wam: Każdy, kto popełnia grzech, jest niewolnikiem grzechu. 
A niewolnik nie przebywa w domu na zawsze, lecz Syn przebywa na zawsze.
Jeżeli więc Syn was wyzwoli, wówczas będziecie rzeczywiście wolni. 

[Jan 1,12](https://biblia.deon.pl/rozdzial.php?id=340)  
Wszystkim tym jednak, którzy Je przyjęli,
dało [moc](/dynamis.md), aby się stali dziećmi Bożymi  

[Jan 14,6](https://biblia.deon.pl/rozdzial.php?id=353)  
Odpowiedział mu Jezus: Ja jestem drogą i [prawdą](/aletheia.md), i [życiem](/zoen.md). Nikt nie przychodzi do Ojca inaczej jak tylko przeze Mnie.

[Rzymian 6,6-12](https://biblia.deon.pl/rozdzial.php?id=275)  
To wiedzcie, że dla zniszczenia grzesznego ciała dawny nasz człowiek został razem z Nim ukrzyżowany po to, byśmy już więcej nie byli w niewoli grzechu. Kto bowiem umarł, stał się wolny od grzechu.  
Otóż, jeżeli umarliśmy razem z Chrystusem, [wierzymy](/pistis.md), że z Nim również żyć będziemy, wiedząc, że Chrystus powstawszy z martwych już więcej nie umiera, śmierć nad Nim nie ma już władzy.  
Bo to, że umarł, umarł dla grzechu tylko raz, a że żyje, żyje dla Boga.  
Tak i wy rozumiejcie, że umarliście dla grzechu, żyjecie zaś dla Boga w Chrystusie Jezusie.  
Niechże więc grzech nie króluje w waszym śmiertelnym ciele, poddając was swoim pożądliwościom.  

[Rzymian 6,13-14](https://biblia.deon.pl/rozdzial.php?id=275)  
Nie oddawajcie też członków waszych jako broń nieprawości na służbę grzechowi, ale oddajcie się na [służbę](/diakonia.md) Bogu jako ci, którzy ze śmierci przeszli do [życia](/zoen.md), i członki wasze oddajcie jako broń [sprawiedliwości](/dikaiosyne.md) na [służbę](/diakonia.md) Bogu.
Albowiem grzech nie powinien nad wami panować, skoro nie jesteście poddani Prawu, lecz łasce. 

[Rzymian 8,1-9](https://biblia.deon.pl/rozdzial.php?id=277)  
Teraz jednak dla tych, którzy są w Chrystusie Jezusie, nie ma już potępienia. Albowiem prawo Ducha, który daje [życie](/zoen.md) w Chrystusie Jezusie, wyzwoliło cię spod prawa grzechu i śmierci. Co bowiem było niemożliwe dla Prawa, ponieważ ciało czyniło je bezsilnym, [tego dokonał Bóg]. On to zesłał Syna swego w ciele podobnym do ciała grzesznego i dla [usunięcia] grzechu wydał w tym ciele wyrok potępiający grzech, aby to, co nakazuje Prawo, wypełniło się w nas, o ile postępujemy nie według ciała, ale według Ducha.
Ci bowiem, którzy żyją według ciała, dążą do tego, czego chce ciało; ci zaś, którzy żyją według Ducha - do tego, czego chce Duch. Dążność bowiem ciała prowadzi do śmierci, dążność zaś Ducha - do życia i pokoju. A to dlatego, że dążność ciała wroga jest Bogu, nie podporządkowuje się bowiem Prawu Bożemu, ani nawet nie jest do tego zdolna. A ci, którzy żyją według ciała, Bogu podobać się nie mogą. Wy jednak nie żyjecie według ciała, lecz według Ducha, jeśli tylko Duch Boży w was mieszka. Jeżeli zaś kto nie ma Ducha Chrystusowego, ten do Niego nie należy.  

[2 Koryntian 3,16-17](https://biblia.deon.pl/rozdzial.php?id=997)  
A kiedy ktoś zwraca się do Pana, zasłona opada. Pan zaś jest Duchem, a gdzie jest Duch Pański - tam wolność.  

[2 Koryntian 5,15](https://biblia.deon.pl/rozdzial.php?id=999)  
Jeżeli więc ktoś pozostaje w Chrystusie, jest nowym stworzeniem. To, co dawne, minęło, a oto stało się nowe. 
