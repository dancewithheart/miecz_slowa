## Słowo Boże

[Hbr 4,12](https://biblia.deon.pl/rozdzial.php?id=368)  
Żywe bowiem jest słowo Boże, skuteczne i ostrzejsze niż wszelki miecz obosieczny, przenikające aż do rozdzielenia duszy i ducha, stawów i szpiku, zdolne osądzić pragnienia i myśli serca.

[Izajasz 55,10-11](https://biblia.deon.pl/rozdzial.php?id=527)  
Zaiste, podobnie jak ulewa i śnieg  
spadają z nieba  
i tam nie powracają,  
dopóki nie nawodnią ziemi,  
nie użyźnią jej i nie zapewnią urodzaju,  
tak iż wydaje nasienie dla siewcy  
i chleb dla jedzącego,  
tak słowo, które wychodzi z ust moich,  
nie wraca do Mnie bezowocne,  
zanim wpierw nie dokona tego, co chciałem,  
i nie spełni pomyślnie swego posłannictwa.  

[Mateusz 4,4](https://biblia.deon.pl/rozdzial.php?id=247)  
Nie samym chlebem żyje człowiek, lecz każdym słowem, które pochodzi z ust Bożych.  

[Pwp 8,3](https://biblia.deon.pl/rozdzial.php?id=219&werset=3#W3)  
Utrapił cię, dał ci odczuć głód, żywił cię manną, której nie znałeś ani ty, ani twoi przodkowie, bo chciał ci dać poznać, że nie samym tylko chlebem żyje człowiek, ale człowiek żyje wszystkim, co pochodzi z ust Pana.  

[Jan 6,63](https://biblia.deon.pl/rozdzial.php?id=345)  
Słowa, które Ja wam powiedziałem, są duchem i są [życiem](/zoen.md).  

[Efezjan 6,10-18](https://biblia.deon.pl/rozdzial.php?id=1033)  
W końcu bądźcie [mocni](/dynamis.md) w Panu - siłą Jego potęgi. (...)
Weźcie na siebie pełną zbroję Bożą, abyście w dzień zły zdołali się przeciwstawić i ostać, zwalczywszy wszystko.
Stańcie więc do walki przepasawszy **biodra** wasze [prawdą](/aletheia.md)
i oblókłszy **pancerz**, którym jest [sprawiedliwość](/dikaiosyne.md),
a obuwszy **nogi** w gotowość głoszenia [dobrej nowiny](/euaggelion.md) o [pokoju](/eirene.md).
W każdym położeniu bierzcie [wiarę](/pistis.md) jako **tarczę**,
dzięki której zdołacie zgasić wszystkie rozżarzone pociski Złego.
Weźcie też **hełm** [zbawienia](/sozo.md)
i **miecz** [Ducha](/pneuma.md), to jest słowo Boże - wśród wszelakiej modlitwy.  

[Psalm 1,1-3](https://biblia.deon.pl/rozdzial.php?id=834)  
Szczęśliwy mąż,  
który nie idzie za radą występnych,  
nie wchodzi na drogę grzeszników  
i nie siada w kole szyderców,  
lecz ma upodobanie w Prawie Pana,  
nad Jego Prawem rozmyśla dniem i nocą.  
Jest on jak drzewo zasadzone nad płynącą wodą,  
które wydaje owoc w swoim czasie,  
a liście jego nie więdną:  
co uczyni, pomyślnie wypada.  

[Psalm 119,15-16](https://biblia.deon.pl/rozdzial.php?id=952)  
Będę rozmyślał o Twych postanowieniach  
i ścieżki Twoje rozważał.  
Będę się [radował](/chara.md) z Twych ustaw:  
[słów](/rhem) Twoich nie zapomnę.  

[Joz 1,8](https://biblia.deon.pl/rozdzial.php?id=1113)  
Niech ta Księga Prawa będzie zawsze na twych ustach: rozważaj ją w dzień i w nocy, abyś ściśle spełniał wszystko, co w niej jest napisane, bo tylko wtedy powiedzie ci się i okaże się twoja roztropność.  

[Rzymian 10,17](https://biblia.deon.pl/rozdzial.php?id=279)  
[Wiara](/pistis.md) rodzi się z tego, co się słyszy, tym zaś, co się słyszy, jest słowo Chrystusa.  

[Jk 1,22-25](https://biblia.deon.pl/rozdzial.php?id=1044)  
Wprowadzajcie zaś słowo w czyn, a nie bądźcie tylko słuchaczami oszukującymi samych siebie.  

[Jan 14,10-14](https://biblia.deon.pl/rozdzial.php?id=353&werset=10#W10)  
Czy nie wierzysz, że Ja jestem w Ojcu, a Ojciec we Mnie?  
Słów tych, które wam mówię, nie wypowiadam od siebie. Ojciec, który trwa we Mnie, On sam dokonuje tych dzieł.  
Wierzcie Mi, że Ja jestem w Ojcu, a Ojciec we Mnie.
Jeżeli zaś nie - wierzcie przynajmniej ze względu na same dzieła!  
Zaprawdę, zaprawdę, powiadam wam: Kto we Mnie [wierzy](/pistis.md), będzie także dokonywał tych dzieł, których Ja dokonuję,
owszem, i większe od tych uczyni, bo Ja idę do Ojca.  
A o cokolwiek prosić będziecie w imię moje, to uczynię, aby Ojciec był otoczony [chwałą](/doxa.md) w Synu.  
O cokolwiek prosić mnie będziecie w imię moje, Ja to spełnię.  

[Łukasz 10,38-42](https://biblia.deon.pl/rozdzial.php?id=324)  
W dalszej ich podróży przyszedł do jednej wsi.
Tam pewna niewiasta, imieniem Marta, przyjęła Go do swego domu.
Miała ona siostrę, imieniem Maria, która siadła u nóg Pana i przysłuchiwała się Jego mowie.
Natomiast Marta uwijała się koło rozmaitych posług. Przystąpiła więc do Niego i rzekła:  
«Panie, czy Ci to obojętne, że moja siostra zostawiła mnie samą przy usługiwaniu?
Powiedz jej, żeby mi pomogła».  
A Pan jej odpowiedział:  
«Marto, Marto, troszczysz się i niepokoisz o wiele, a potrzeba <mało albo> tylko jednego.
Maria obrała najlepszą cząstkę, której nie będzie pozbawiona»

[Jakub 3,2](https://biblia.deon.pl/rozdzial.php?id=1046)  
Jeśli kto nie grzeszy mową, jest mężem [doskonałym](/teleios.md), zdolnym utrzymać w ryzach także całe ciało.

[Jakub 1:22-25](https://biblia.deon.pl/rozdzial.php?id=1044)  
Wprowadzajcie zaś słowo w czyn, a nie bądźcie tylko słuchaczami oszukującymi samych siebie.
Jeżeli bowiem ktoś przysłuchuje się tylko słowu, a nie wypełnia go,
podobny jest do człowieka oglądającego w lustrze swe naturalne odbicie.
Bo przyjrzał się sobie, odszedł i zaraz zapomniał, jakim był.
Kto zaś pilnie rozważa doskonałe Prawo, Prawo wolności, i wytrwa w nim,
ten nie jest słuchaczem skłonnym do zapominania, ale wykonawcą dzieła;
wypełniając je, otrzyma [błogosławieństwo](/eulogia.md).

[Przysłów 18,21](https://biblia.deon.pl/rozdzial.php?id=556)  
[Życie](/sozo.md) i śmierć są w mocy języka,
[jak] kto go lubi [używać], tak i spożyje zeń owoc.

[Łukasz 5,3-6](https://biblia.deon.pl/rozdzial.php?id=320)  
Wszedłszy do jednej łodzi, która należała do Szymona, poprosił go, żeby nieco odbił od brzegu. Potem usiadł i z łodzi nauczał tłumy.
Gdy przestał mówić, rzekł do Szymona:  
«Wypłyń na głębię i zarzućcie sieci na połów!».  
A Szymon odpowiedział:  
«Mistrzu, całą noc pracowaliśmy i niceśmy nie ułowili. Lecz na Twoje słowo zarzucę sieci».  
Skoro to uczynili, zagarnęli tak wielkie mnóstwo ryb, że sieci ich zaczynały się rwać.  

![Przypowieść o perle](/assets/img/Lk5_porwane_sieci.jpg)
