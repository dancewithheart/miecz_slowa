## lęk → nadzieja

[Ps 27,1](https://biblia.deon.pl/rozdzial.php?id=860)  
Pan światłem2 i zbawieniem moim:  
kogóż mam się lękać?  
Pan obroną mojego życia:  
przed kim mam się trwożyć?  

[Psalm 56,4-5](https://biblia.deon.pl/rozdzial.php?id=889)  
Ilekroć mnie trwoga ogarnie,  
w Tobie pokładam nadzieję.  
W Bogu uwielbiam Jego słowo,  
Bogu ufam, nie będę się lękał:  
cóż może mi uczynić człowiek?  

[Izajasz 41,10](https://biblia.deon.pl/rozdzial.php?id=513)  
Nie lękaj się, bo Ja jestem z tobą;  
nie trwóż się, bom Ja twoim Bogiem.  
Umacniam cię, jeszcze i wspomagam,  
podtrzymuję cię moją prawicą sprawiedliwą.  

[Rzymian 8,24-25](https://biblia.deon.pl/rozdzial.php?id=277)[UBG]  
Nadzieją bowiem jesteśmy zbawieni. (...)  
Ale jeśli spodziewamy się tego, czego nie widzimy, [to] oczekujemy [tego] z cierpliwością.  

[Psalm 62,6-7](https://biblia.deon.pl/rozdzial.php?id=895)  
Spocznij jedynie w Bogu, duszo moja,  
bo od Niego pochodzi moja nadzieja.  
On jedynie skałą i zbawieniem moim,  
On jest twierdzą moją, więc się nie zachwieję.  

[Przysłów 3,5-6](https://biblia.deon.pl/rozdzial.php?id=541)  
Z całego serca Bogu zaufaj,  
nie polegaj na swoim rozsądku,  
myśl o Nim na każdej drodze,  
a On twe ścieżki wyrówna.  

[Filipian 4,4-7](https://biblia.deon.pl/rozdzial.php?id=1042)  
Radujcie się zawsze w Panu; jeszcze raz powtarzam: radujcie się!  
Niech będzie znana wszystkim ludziom wasza wyrozumiała łagodność: Pan jest blisko!  
O nic się już zbytnio nie troskajcie, ale w każdej sprawie wasze prośby przedstawiajcie Bogu w modlitwie i błaganiu z dziękczynieniem!  
A pokój Boży, który przewyższa wszelki umysł, będzie strzegł waszych serc i myśli w Chrystusie Jezusie.  

[Hebrajczyków 6,19](https://biblia.deon.pl/rozdzial.php?id=370)  
Trzymajmy się nadziei jako bezpiecznej i silnej kotwicy duszy.  

[2 Tymoteusza 1,7](https://biblia.deon.pl/rozdzial.php?id=1022)  
Nie dał nam Bóg ducha bojaźni, ale mocy i miłości, i trzeźwego myślenia.

[1 Jana 4,18](https://biblia.deon.pl/rozdzial.php?id=991)  
W miłości nie ma lęku, lecz doskonała miłość usuwa lęk.

[Rzymian 15,13](https://biblia.deon.pl/rozdzial.php?id=284)  
A Bóg, [dawca] nadziei, niech wam udzieli pełni radości i pokoju w wierze, abyście przez moc Ducha Świętego byli bogaci w nadzieję.  

[Psalm 91,1-13](https://biblia.deon.pl/rozdzial.php?id=924)  
Kto przebywa w pieczy Najwyższego  
i w cieniu Wszechmocnego mieszka,  
mówi do Pana: «Ucieczko moja i Twierdzo,  
mój Boże, któremu ufam».  
Bo On sam cię wyzwoli  
z sideł myśliwego  
i od zgubnego słowa.  
Okryje cię swymi piórami  
i schronisz się pod Jego skrzydła:  
Jego wierność to puklerz i tarcza.  
W nocy nie ulękniesz się strachu  
ani za dnia - lecącej strzały,
(...)  
Albowiem Pan jest twoją ucieczką,  
jako obrońcę wziąłeś sobie Najwyższego.  
Niedola nie przystąpi do ciebie,  
a cios nie spotka twojego namiotu,  
bo swoim aniołom dał rozkaz o tobie,  
aby cię strzegli na wszystkich twych drogach.  
Na rękach będą cię nosili,  
abyś nie uraził swej stopy o kamień.  
Będziesz stąpał po wężach i żmijach,  
a lwa i smoka będziesz mógł podeptać.  

![aniołom dał rozkaz by cię strzegli na wszystkich drogach](/assets/img/PS_91_anioly_drogi.jpg)
