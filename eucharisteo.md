## rozczarowanie, rozgoryczenie → uwielbienie, wdzięczność

[Psalm 42,12](https://biblia.deon.pl/rozdzial.php?id=875)  
Czemu jesteś zgnębiona, moja duszo,  
i czemu jęczysz we mnie?  
Ufaj Bogu, bo jeszcze Go będę wysławiać:  
Zbawienie mego oblicza i mojego Boga.

[Habakuk 3,17-19](https://biblia.deon.pl/rozdzial.php?id=811)  
Drzewo figowe wprawdzie nie rozwija pąków,  
nie dają plonu winnice,  
zawiódł owoc oliwek,  
a pola nie dają żywności,  
choć trzody owiec znikają z owczarni  
i nie ma wołów w zagrodach.  
Ja mimo to w Panu będę się radować,  
weselić się będę w Bogu, moim Zbawicielu.  
Pan Bóg - moja siła,  
uczyni nogi moje podobne jelenim,  
wprowadzi mnie na wyżyny.  

[Hiob 1,20-21](https://biblia.deon.pl/rozdzial.php?id=431)  
Hiob wstał, rozdarł swe szaty, ogolił głowę, upadł na ziemię, oddał pokłon i rzekł:  
«Nagi wyszedłem z łona matki i nagi tam wrócę.  
Dał Pan i zabrał Pan.  
Niech będzie imię Pańskie błogosławione!»  

[Psalm 103,1-5](https://biblia.deon.pl/rozdzial.php?id=936)  
Błogosław, duszo moja, Pana,  
i całe moje wnętrze - święte imię Jego!  
Błogosław, duszo moja, Pana,  
i nie zapominaj o wszystkich Jego dobrodziejstwach!  
On odpuszcza wszystkie twoje winy,  
On leczy wszystkie twe niemoce,  
On życie twoje wybawia od zguby,  
On wieńczy cię łaską i zmiłowaniem,  
On twoje dni nasyca dobrami:  
odnawia się młodość twoja jak orła  

[Jan 11,41–42](https://biblia.deon.pl/rozdzial.php?id=350)  
Jezus wzniósł oczy do góry i rzekł: «Ojcze, dziękuję Ci, żeś mnie wysłuchał. Ja wiedziałem, że mnie zawsze wysłuchujesz (...)>>     

[Łukasz 17,11-19](https://biblia.deon.pl/rozdzial.php?id=332)  
Zmierzając do Jerozolimy przechodził przez pogranicze Samarii i Galilei.
Gdy wchodzili do pewnej wsi, wyszło naprzeciw Niego dziesięciu trędowatych. Zatrzymali się z daleka i głośno zawołali: «Jezusie, Mistrzu, ulituj się nad nami!» Na ich widok rzekł do nich: «Idźcie, pokażcie się kapłanom!» A gdy szli, zostali oczyszczeni. Wtedy jeden z nich widząc, że jest uzdrowiony, wrócił chwaląc Boga donośnym głosem, upadł na twarz do nóg Jego i dziękował Mu. A był to Samarytanin. Jezus zaś rzekł: «Czy nie dziesięciu zostało oczyszczonych? Gdzie jest dziewięciu? Żaden się nie znalazł, który by wrócił i oddał chwałę Bogu, tylko ten cudzoziemiec». Do niego zaś rzekł: «Wstań, idź, twoja wiara cię uzdrowiła».  