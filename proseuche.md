# modlitwa

[Rzymian 8,26-27](https://biblia.deon.pl/rozdzial.php?id=277)  
Podobnie także Duch przychodzi z pomocą naszej słabości.
Gdy bowiem nie umiemy się [modlić](/proseuche.md) tak, jak trzeba,
sam Duch przyczynia się za nami w błaganiach, których nie można wyrazić słowami.
Ten zaś, który przenika serca, zna zamiar Ducha, [wie],
że przyczynia się za świętymi zgodnie z wolą Bożą. 

[Mateusz 6,5-15](https://biblia.deon.pl/rozdzial.php?id=249), [Łukasz 11,2-4](https://biblia.deon.pl/rozdzial.php?id=326) **Ojcze nasz**  
Gdy [się modlicie](/proseuche.md), nie bądźcie jak obłudnicy.
Oni lubią w synagogach i na rogach ulic wystawać i [modlić się](/proseuche.md), żeby się ludziom pokazać.
Zaprawdę, powiadam wam: otrzymali już swoją nagrodę.
Ty zaś, gdy chcesz się [modlić](/proseuche.md), wejdź do swej izdebki, zamknij drzwi i módl się do Ojca twego,
który jest w ukryciu. A Ojciec twój, który widzi w ukryciu, odda tobie.
Na [modlitwie](/proseuche.md) nie bądźcie gadatliwi jak poganie.
Oni myślą, że przez wzgląd na swe wielomówstwo będą wysłuchani.
Nie bądźcie podobni do nich! Albowiem wie Ojciec wasz, czego wam potrzeba, wpierw zanim Go poprosicie.
Wy zatem tak się módlcie:  
Ojcze nasz, który jesteś w niebie,  
niech się święci imię Twoje!  
Niech przyjdzie [królestwo Twoje](/basileia.md); niech Twoja wola spełnia się na ziemi, tak jak i w niebie.  
Chleba naszego powszedniego daj nam dzisiaj;  
i przebacz nam nasze winy, jak i my przebaczamy tym, którzy przeciw nam zawinili;  
i nie dopuść, abyśmy ulegli pokusie, ale nas zachowaj od złego!  
Jeśli bowiem przebaczycie ludziom ich przewinienia, i wam przebaczy Ojciec wasz niebieski.  
Lecz jeśli nie przebaczycie ludziom, i Ojciec wasz nie przebaczy wam waszych przewinień.  

[Łukasz 1,46-55](https://biblia.deon.pl/rozdzial.php?id=316) **Maryja** - **Magnificat**  
«Wielbi dusza moja Pana,  
i raduje się duch mój w Bogu, moim Zbawcy.  
Bo wejrzał na uniżenie Służebnicy swojej.  
Oto bowiem błogosławić mnie będą odtąd wszystkie pokolenia,  
gdyż wielkie rzeczy uczynił mi Wszechmocny.  
Święte jest Jego imię -  
a swoje miłosierdzie na pokolenia i pokolenia [zachowuje] dla tych, co się Go boją.  
On przejawia moc ramienia swego,  
rozprasza [ludzi] pyszniących się zamysłami serc swoich.  
Strąca władców z tronu, a wywyższa pokornych.  
Głodnych nasyca dobrami, a bogatych z niczym odprawia.  
Ujął się za sługą swoim, Izraelem,  
pomny na miłosierdzie swoje -  
jak przyobiecał naszym ojcom -  
na rzecz Abrahama i jego potomstwa na wieki».  

![Zwiastowanie Maryji](/assets/img/Lukasz_1_zwiastowanie_Maryji.jpg)

[Łukasz 1,68-79](https://biblia.deon.pl/rozdzial.php?id=316&werset=68#W68) **Zachariasz** - **Benedictus**  
«Niech będzie uwielbiony Pan, Bóg Izraela,  
że nawiedził lud swój i wyzwolił go,  
i moc zbawczą nam wzbudził1
w domu sługi swego, Dawida:  
jak zapowiedział to z dawien dawna  
przez usta swych świętych proroków,  
że nas wybawi od nieprzyjaciół  
i z ręki wszystkich, którzy nas nienawidzą;  
że miłosierdzie okaże ojcom naszym  
i wspomni na swoje święte Przymierze -  
na przysięgę, którą złożył ojcu naszemu, Abrahamowi,  
że nam użyczy tego,  
iż z mocy nieprzyjaciół wyrwani  
bez lęku służyć Mu będziemy  
w pobożności i sprawiedliwości przed Nim  
po wszystkie dni nasze.  
A i ty, dziecię, prorokiem Najwyższego zwać się będziesz,  
bo pójdziesz przed Panem torując Mu drogi;  
Jego ludowi dasz poznać zbawienie  
[co się dokona] przez odpuszczenie mu grzechów,  
dzięki litości serdecznej Boga naszego.  
Przez nią z wysoka Wschodzące Słońce nas nawiedzi,  
by zajaśnieć tym, co w mroku i cieniu śmierci mieszkają,  
aby nasze kroki zwrócić na drogę pokoju».  

[1 Samulea 2,1-10](https://biblia.deon.pl/rozdzial.php?id=1173&werset=1#W1) **Anna**  
«Raduje się me serce w Panu,  
moc moja wzrasta dzięki Panu,  
rozwarły się me usta na wrogów moich,  
gdyż cieszyć się mogę Twoją pomocą.  
Nikt tak święty jak Pan,  
prócz Ciebie nie ma nikogo,  
nikt taką Skałą jak Bóg nasz.  
Nie mówcie więcej słów pełnych pychy,  
z ust waszych niech nie wychodzą słowa wyniosłe,  
bo Pan jest Bogiem wszechwiedzącym:  
On waży uczynki.  
Łuk mocarzy się łamie,  
a słabi przepasują się mocą,  
za chleb najmują się syci,  
a głodni [już] odpoczywają,  
niepłodna rodzi siedmioro,  
a wielodzietna więdnie.  
To Pan daje śmierć i życie,  
wtrąca do Szeolu i zeń wyprowadza.  
Pan uboży i wzbogaca,  
poniża i wywyższa.  
Z pyłu podnosi biedaka,  
z barłogu dźwiga nędzarza,  
by go wśród możnych posadzić,  
by dać mu tron zaszczytny.  
Do Pana należą filary ziemi:  
na nich świat położył.  
On ochrania stopy pobożnych.  
Występni zginą w ciemnościach,  
bo nie [swoją] siłą człowiek zwycięża.  
Pan wniwecz obraca opornych:  
przeciw nim grzmi na niebiosach.  
Pan osądza krańce ziemi,  
On daje potęgę królowi,  
wywyższa moc swego pomazańca»  

[Izajasz 9,2](https://biblia.deon.pl/rozdzial.php?id=481&werset=2#W2)  
Pomnożyłeś radość,  
zwiększyłeś wesele.  
Rozradowali się przed Tobą,  
jak się radują we żniwa,  
jak się weselą  
przy podziale łupu.  

[Izajasz 58,8](https://biblia.deon.pl/rozdzial.php?id=530&werset=8#W8)  
Wtedy twoje światło wzejdzie jak zorza  
i szybko rozkwitnie twe zdrowie.  
Sprawiedliwość twoja poprzedzać cię będzie,  
chwała Pańska iść będzie za tobą.  

[Izajasz 60,1](https://biblia.deon.pl/rozdzial.php?id=532&werset=1#W1)  
Powstań! Świeć, bo przyszło twe światło  
i chwała Pańska rozbłyska nad tobą.

[Psalm 98](https://biblia.deon.pl/rozdzial.php?id=931)  
Śpiewajcie Panu pieśń nową,  
albowiem cuda uczynił.  
Zwycięstwo zgotowała Mu Jego prawica  
i święte ramię Jego.  
Pan okazał swoje zbawienie:  
na oczach narodów  
objawił swą sprawiedliwość.  
Wspomniał na dobroć i na wierność swoją  
wobec domu Izraela.  
Ujrzały wszystkie krańce ziemi  
zbawienie Boga naszego.  
Radośnie wykrzykuj na cześć Pana, cała ziemio,  
cieszcie się i weselcie, i grajcie!  
Śpiewajcie Panu przy wtórze cytry,  
przy wtórze cytry i przy dźwięku harfy,  
przy trąbach i dźwięku rogu:  
radujcie się wobec Pana, Króla!  
Niech szumi morze i to, co je napełnia,  
świat i jego mieszkańcy!  
Niech rzeki klaszczą w dłonie,  
niech góry razem wołają radośnie  
przed obliczem Pana, bo nadchodzi,  
bo nadchodzi sądzić ziemię.  
On będzie sądził świat sprawiedliwie  
i według słuszności - ludy.  

## Hallel HaGadol

[Psalm 136](https://biblia.deon.pl/rozdzial.php?id=969)  
Alleluja.  
Chwalcie Pana, bo dobry,  
bo Jego łaska na wieki.  
Chwalcie Boga nad bogami,  
bo Jego łaska na wieki.  
Chwalcie Pana nad panami,  
bo Jego łaska na wieki.  
On sam cudów wielkich dokonał,  
bo Jego łaska na wieki.  
On w mądrości uczynił niebiosa,  
bo Jego łaska na wieki.  
On rozpostarł ziemię nad wodami,  
bo Jego łaska na wieki.  
On uczynił wielkie światła,  
bo Jego łaska na wieki.  
Słońce, by dniem władało,  
bo Jego łaska na wieki.  
Księżyc i gwiazdy, by władały nocą,  
bo Jego łaska na wieki.  
On Egipcjanom pobił pierworodnych,  
bo Jego łaska na wieki.  
I wywiódł spośród nich Izraela,  
bo Jego łaska na wieki.  
Ręką potężną, wyciągniętym ramieniem,  
bo Jego łaska na wieki.  
On Morze Czerwone podzielił na części,  
bo Jego łaska na wieki.  
I przeprowadził środkiem Izraela,  
bo Jego łaska na wieki.  
I faraona z jego wojskiem strącił w Morze Czerwone,  
bo Jego łaska na wieki.  
On prowadził swój lud przez pustynię,  
bo Jego łaska na wieki.  
On pobił wielkich królów,  
bo Jego łaska na wieki.  
On uśmiercił królów potężnych,  
bo Jego łaska na wieki.  
Sichona, króla Amorytów,  
bo Jego łaska na wieki.  
I Oga, króla Baszanu,  
bo Jego łaska na wieki.  
A ziemię ich dał na własność,  
bo Jego łaska na wieki -  
jako dziedzictwo słudze swemu Izraelowi,  
bo Jego łaska na wieki.  
On o nas pamiętał w naszym uniżeniu,  
bo Jego łaska na wieki.  
I uwolnił nas od wrogów,  
bo Jego łaska na wieki.  
On daje pokarm wszelkiemu ciału,  
bo Jego łaska na wieki.  
Dziękujcie Bogu, niebiosa,
bo Jego łaska na wieki.

## [Hallel](https://pl.wikipedia.org/wiki/Hallel)

[Psalm 113](https://biblia.deon.pl/rozdzial.php?id=946)  
Alleluja.  
Chwalcie, słudzy Pańscy,  
chwalcie imię Pana:  
Niech imię Pańskie będzie błogosławione  
odtąd i aż na wieki!  
Od wschodu słońca aż po zachód jego  
niech imię Pańskie będzie pochwalone!  
Pan jest wywyższony ponad wszystkie ludy,  
Jego chwała sięga ponad niebiosa.  
Któż jak nasz Pan Bóg,  
co siedzibę ma w górze,  
co w dół spogląda  
na niebo i na ziemię?  
Podnosi nędzarza z prochu,  
a dźwiga z gnoju ubogiego,  
by go posadzić wśród książąt,  
wśród książąt swojego ludu,  
Ten, co niepłodnej każe mieszkać w domu  
jako pełnej radości matce synów.  
Alleluja.

[Psalm 114](https://biblia.deon.pl/rozdzial.php?id=947)  
[Psalm 115](https://biblia.deon.pl/rozdzial.php?id=948)  
[Psalm 116](https://biblia.deon.pl/rozdzial.php?id=949)  
[Psalm 117](https://biblia.deon.pl/rozdzial.php?id=950)  
[Psalm 118](https://biblia.deon.pl/rozdzial.php?id=951) 

## [Szema Jisrael](https://pl.wikipedia.org/wiki/Szema_Jisrael)

[Pwt 6, 4-9](https://biblia.deon.pl/rozdzial.php?id=221)
Słuchaj, Izraelu, Pan jest naszym Bogiem - Panem jedynym.
Będziesz miłował Pana, Boga twojego,
z całego swego serca, z całej duszy swojej, ze wszystkich swych sił.
Niech pozostaną w twym sercu te słowa, które ja ci dziś nakazuję.
Wpoisz je twoim synom,
będziesz o nich mówił przebywając w domu,
w czasie podróży,
kładąc się spać i wstając ze snu.
Przywiążesz je do twojej ręki jako znak. Niech one ci będą ozdobą przed oczami.
Wypisz je na odrzwiach swojego domu i na twoich bramach.  
[Pwt 11, 13-21](https://biblia.deon.pl/rozdzial.php?id=229)
Jeśli będziecie słuchać pilnie nakazów, które wam dziś daję,
miłując Pana, Boga waszego,
i służąc Mu z całego serca i z całej duszy,
ześle On deszcz na waszą ziemię we właściwym czasie,
jesienny jak i wiosenny, i zbierzecie wasze zboże, moszcz i oliwę.
Da też trawę na polach dla waszego bydła.
Będziecie mieli żywności do syta.
Strzeżcie się, by serce wasze nie pozwoliło się omamić,
abyście nie odeszli i nie służyli obcym bogom i nie oddawali im pokłonu,
bo zapaliłby się gniew Pana na was, i zamknąłby niebo, aby nie padał deszcz,
ziemia nie wydałaby plonów, i prędko zginęlibyście w tej pięknej ziemi, którą wam daje Pan.
Weźcie przeto sobie te moje słowa do serca i duszy.
Przywiążcie je sobie jako znak na ręku.
Niech one będą wam ozdobą między oczami.
Nauczcie ich wasze dzieci, powtarzając je im, gdy przebywacie w domu,
gdy idziecie drogą, gdy kładziecie się i wstajecie.
Napiszesz je na odrzwiach swojego domu i na swoich bramach,
aby się pomnożyły twoje dni i dni twoich dzieci w kraju,
który przodkom waszym poprzysiągł dać Pan - dni tak długie,
jak dni niebios, które są nad ziemią.  
[Lb 15, 37-41](https://biblia.deon.pl/rozdzial.php?id=135)
I mówił znowu Pan do Mojżesza:  
«Powiedz Izraelitom, niech sobie zrobią frędzle na krajach swoich szat, oni i ich potomstwo,
i do każdej frędzli użyją sznurka z fioletowej purpury.
Dla was będą te frędzle, a gdy na nie spojrzycie,
przypomnicie sobie wszystkie przykazania Pana,
aby je wypełnić - a nie pójdziecie za żądzami swego serca i oczu,
przez które plamiliście się niewiernością - byście w ten sposób o wszystkich moich przykazaniach pamiętali,
pełnili je i tak byli świętymi wobec swojego Boga.
Jam jest Pan, Bóg wasz, który was wyprowadził z ziemi egipskiej,
aby być waszym Bogiem.
Jam jest Pan, wasz Bóg». 