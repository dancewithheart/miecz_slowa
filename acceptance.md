## wstyd → godność, duma

[Wit Chlondowski - Zacznij MEDYTOWAĆ #11 Wstyd](https://www.youtube.com/watch?v=mv_Zj87MVRw&list=PL6hgBhB7Elk8ELgGZGshNh-N_2wHbaEfV&index=11)  

[Rzymian 8,1](https://biblia.deon.pl/rozdzial.php?id=277)  
Teraz jednak dla tych, którzy są w Chrystusie Jezusie, nie ma już potępienia.  

[Rzymian 8,14-16](https://biblia.deon.pl/rozdzial.php?id=277)  
Wszyscy ci, których prowadzi Duch Boży, są synami Bożymi. 
Nie otrzymaliście przecież ducha [niewoli](/eleutheros.md), by się znowu pogrążyć w bojaźni, ale
otrzymaliście ducha przybrania za synów,  
w którym możemy wołać: «Abba, Ojcze!»  
Sam Duch wspiera swym świadectwem naszego ducha, że jesteśmy dziećmi Bożym.  
Jeżeli zaś jesteśmy dziećmi, to i [dziedzicami](/kleronomos.md): dziedzicami Boga, a współdziedzicami Chrystusa,
skoro wspólnie z Nim cierpimy po to, by też wspólnie mieć udział w [chwale](/doxa.md).  

[Izajasz 1,18](https://biblia.deon.pl/rozdzial.php?id=473)  
Choćby wasze grzechy były jak szkarłat,  
jak śnieg wybieleją.  

[Psalm 34,6](https://biblia.deon.pl/rozdzial.php?id=867)  
Spójrzcie na Niego, promieniejcie [radością](/chara.md),  
a oblicza wasze nie zaznają wstydu.  

[Izajasz 54,4](https://biblia.deon.pl/rozdzial.php?id=526)  
[Nie lękaj się](/elpis.md), bo już się nie zawstydzisz,  
nie wstydź się, bo już nie doznasz pohańbienia.  
Raczej zapomnisz o wstydzie twej młodości.  
I nie wspomnisz już hańby twego wdowieństwa.  
5 Bo małżonkiem twoim jest twój Stworzyciel,  
któremu na imię - Pan Zastępów;  
Odkupicielem twoim - [Święty](/hagios.md) Izraela,  
nazywają Go Bogiem całej ziemi.  

[Joel 2,26-27](https://biblia.deon.pl/rozdzial.php?id=782)  
Wówczas naprawdę będziecie mogli najeść się do sytości  
i [chwalić](/doxa.md) będziecie imię Pana Boga waszego,  
który uczynił wam dziwne rzeczy,  
a lud mój nigdy nie będzie pohańbiony.  
27 «I poznacie, że wśród Izraela Ja jestem,  
że jestem Pan, Bóg wasz, a nie ma innego.  
Lud mój nie zazna więcej zawstydzenia.  

[Hebrajczyków 4,15-16](https://biblia.deon.pl/rozdzial.php?id=368)  
Nie takiego bowiem mamy arcykapłana, który by nie mógł współczuć naszym słabościom, lecz doświadczonego we wszystkim na nasze podobieństwo, z wyjątkiem grzechu.  
Przybliżmy się więc z ufnością do tronu [łaski](/charis.md), abyśmy otrzymali [miłosierdzie](/eleos.md) i znaleźli łaskę dla [uzyskania] pomocy w stosownej chwili.  

[Psalm 27,10](https://biblia.deon.pl/rozdzial.php?id=860)  
Choćby mnie opuścili ojciec mój i matka, to jednak Pan mnie przygarnie.  

[Izajasz 61,7](https://biblia.deon.pl/rozdzial.php?id=533)  
Ponieważ hańba ich była zdwojona,  
poniżenie i zniewagi były ich udziałem,  
przeto w swej ziemi odziedziczą wszystko w dwójnasób  
i zażywać będą wiecznego szczęścia.   

[Ew. Jan 8,7-11](https://biblia.deon.pl/rozdzial.php?id=347)  
Podniósł się i rzekł do nich: «Kto z was jest bez grzechu, niech pierwszy rzuci na nią kamień». (...)
Kiedy to usłyszeli, wszyscy jeden po drugim zaczęli odchodzić, poczynając od starszych, aż do ostatnich.
Pozostał tylko Jezus i kobieta, stojąca na środku.
Wówczas Jezus podniósłszy się rzekł do niej: «Kobieto, gdzież oni są? Nikt cię nie potępił?» 
A ona odrzekła: «Nikt, Panie!» Rzekł do niej Jezus: «I Ja ciebie nie potępiam. - Idź, a od tej chwili już nie grzesz!». 

[Łukasz 15,11-24](https://biblia.deon.pl/rozdzial.php?id=330)  
Pewien człowiek miał dwóch synów.
Młodszy z nich rzekł do ojca: "Ojcze, daj mi część majątku, która na mnie przypada". Podzielił więc majątek między nich. 
Niedługo potem młodszy syn, zabrawszy wszystko, odjechał w dalekie strony i tam roztrwonił swój majątek, żyjąc rozrzutnie. 
A gdy wszystko wydał, nastał ciężki głód w owej krainie i on sam zaczął cierpieć niedostatek.
Poszedł i przystał do jednego z obywateli owej krainy, a ten posłał go na swoje pola żeby pasł świnie. 
Pragnął on napełnić swój żołądek strąkami, którymi żywiły się świnie, lecz nikt mu ich nie dawał. 
Wtedy zastanowił się i rzekł: Iluż to najemników mojego ojca ma pod dostatkiem chleba, a ja tu z głodu ginę. 
Zabiorę się i pójdę do mego ojca, i powiem mu: Ojcze, zgrzeszyłem przeciw Bogu i względem ciebie; 
już nie jestem godzien nazywać się twoim synem: uczyń mię choćby jednym z najemników. 
Wybrał się więc i poszedł do swojego ojca. A gdy był jeszcze daleko, ujrzał go jego ojciec i wzruszył się głęboko; wybiegł naprzeciw niego, rzucił mu się na szyję i ucałował go. 
A syn rzekł do niego: "Ojcze, zgrzeszyłem przeciw Bogu i względem ciebie, już nie jestem godzien nazywać się twoim synem". 
Lecz ojciec rzekł do swoich sług: "Przynieście szybko najlepszą szatę i ubierzcie go; dajcie mu też pierścień na rękę i sandały na nogi! 
Przyprowadźcie utuczone cielę i zabijcie: będziemy ucztować i bawić się,
ponieważ ten mój syn był umarły, a znów ożył; zaginął, a odnalazł się".  

[Izajasz 43,1](https://biblia.deon.pl/rozdzial.php?id=515)  
[Nie lękaj się](/elpis.md), bo cię wykupiłem,  
wezwałem cię po imieniu; tyś moim!   

[Psalm 8,5-7](https://biblia.deon.pl/rozdzial.php?id=841)  
Czym jest człowiek, że o nim pamiętasz,
i czym - syn człowieczy, że się nim zajmujesz?
Uczyniłeś go niewiele mniejszym od istot niebieskich,  
[chwałą](/doxa.md) i czcią go uwieńczyłeś.  
Obdarzyłeś go władzą nad dziełami rąk Twoich;  
złożyłeś wszystko pod jego stopy.  

[Izajasz 62,3-4](https://biblia.deon.pl/rozdzial.php?id=534)  
Będziesz prześliczną koroną w rękach Pana,  
królewskim diademem w dłoni twego Boga.  
4 Nie będą więcej mówić o tobie "Porzucona",  
o krainie twej już nie powiedzą "Spustoszona".  
Raczej cię nazwą "Moje <w niej> upodobanie",  
a krainę twoją "Poślubiona".  
Albowiem spodobałaś się Panu  
i twoja kraina otrzyma męża.   

[1 Koryntian 6,19-20](https://biblia.deon.pl/rozdzial.php?id=291)  
Czyż nie wiecie, że ciało wasze jest świątynią Ducha Świętego, który w was jest, a którego macie od Boga, i że już nie należycie do samych siebie?
Za [wielką] bowiem cenę zostaliście nabyci. [Chwalcie](/doxa.md) więc Boga w waszym ciele!
