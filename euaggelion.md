## dobra nowina

Greckie słowo: ευαγγελιον (euangelion) [strong 2098](https://biblia.oblubienica.eu/wystepowanie/strong/id/2098)  

[Jan 3,16](https://biblia.deon.pl/rozdzial.php?id=342)  
Tak bowiem Bóg umiłował świat, że Syna swego Jednorodzonego dał, aby każdy, kto w Niego wierzy, nie zginął, ale miał życie wieczne. 

[Rzymian 5,8](https://biblia.deon.pl/rozdzial.php?id=274)  
Bóg zaś okazuje nam swoją miłość [właśnie] przez to, że Chrystus umarł za nas, gdyśmy byli jeszcze grzesznikami.  

[Marek 1,14-15](https://biblia.deon.pl/rozdzial.php?id=267)  
Jezus przyszedł do Galilei i głosił Ewangelię Bożą. Mówił: «Czas się wypełnił i bliskie jest królestwo Boże. Zmieniajcie myślenie i wierzcie w Ewangelię!»

[1 Koryntian 15,3-4](https://biblia.deon.pl/rozdzial.php?id=300)  
Chrystus umarł - zgodnie z Pismem - za nasze grzechy, (...) że zmartwychwstał trzeciego dnia

[Efezjan 2,8-10](https://biblia.deon.pl/rozdzial.php?id=1029)  
Łaską bowiem jesteście zbawieni przez wiarę. A to pochodzi nie od was, lecz jest darem Boga: nie z uczynków, aby się nikt nie chlubił. Jesteśmy bowiem Jego dziełem, stworzeni w Chrystusie Jezusie dla dobrych czynów, które Bóg z góry przygotował, abyśmy je pełnili.  

[Rzymian 1,16-17](https://biblia.deon.pl/rozdzial.php?id=270)  
Bo ja nie wstydzę się Ewangelii, jest bowiem ona mocą Bożą ku zbawieniu dla każdego wierzącego, najpierw dla Żyda, potem dla Greka. W niej bowiem objawia się sprawiedliwość Boża, która od wiary wychodzi i ku wierze prowadzi, jak jest napisane: a sprawiedliwy z wiary żyć będzie.  

[Tytus 3,4-7](https://biblia.deon.pl/rozdzial.php?id=1036)  
Gdy zaś ukazała się dobroć i miłość Zbawiciela, naszego Boga, do ludzi, nie ze względu na sprawiedliwe uczynki, jakie spełniliśmy, lecz z miłosierdzia swego zbawił nas przez obmycie odradzające i odnawiające w Duchu Świętym, którego wylał na nas obficie przez Jezusa Chrystusa, Zbawiciela naszego, abyśmy, usprawiedliwieni Jego łaską, stali się w nadziei dziedzicami życia wiecznego.  

[2 Kor 5,17-19](https://biblia.deon.pl/rozdzial.php?id=999)  
Jeżeli więc ktoś pozostaje w Chrystusie, jest nowym stworzeniem. To, co dawne, minęło, a oto stało się nowe. Wszystko zaś to pochodzi od Boga, który pojednał nas z sobą przez Chrystusa i zlecił nam posługę jednania. Albowiem w Chrystusie Bóg jednał z sobą świat, nie poczytując ludziom ich grzechów, nam zaś przekazując słowo jednania.

[Rzymian 8,1-3](https://biblia.deon.pl/rozdzial.php?id=277)  
Teraz jednak dla tych, którzy są w Chrystusie Jezusie, nie ma już potępienia. Albowiem prawo Ducha, który daje życie w Chrystusie Jezusie, wyzwoliło cię spod prawa grzechu i śmierci. Co bowiem było niemożliwe dla Prawa, ponieważ ciało czyniło je bezsilnym, [tego dokonał Bóg]. 

[Marek 16,15-18](https://biblia.deon.pl/rozdzial.php?id=315)  
Idźcie na cały świat i głoście Ewangelię wszelkiemu stworzeniu!
Kto uwierzy i przyjmie chrzest, będzie zbawiony; a kto nie uwierzy, będzie potępiony.  
Tym zaś, którzy uwierzą, te znaki towarzyszyć będą: w imię moje złe duchy będą wyrzucać, nowymi językami mówić będą; węże brać będą do rąk, i jeśliby co zatrutego wypili, nie będzie im szkodzić. Na chorych ręce kłaść będą, i ci odzyskają zdrowie

[Jan 10,10](https://biblia.deon.pl/rozdzial.php?id=349)  
Złodziej przychodzi tylko po to, aby kraść, zabijać i niszczyć. Ja przyszedłem po to, aby [owce] miały życie i miały je w obfitości.

[Jan 10,14-16](https://biblia.deon.pl/rozdzial.php?id=349)  
Ja jestem dobrym pasterzem i znam owce moje, a moje Mnie znają, podobnie jak Mnie zna Ojciec, a Ja znam Ojca. Życie moje oddaję za owce. Mam także inne owce, które nie są z tej owczarni. I te muszę przyprowadzić i będą słuchać głosu mego, i nastanie jedna owczarnia, jeden pasterz

[Dzieje 4,11-12](https://biblia.deon.pl/rozdzial.php?id=381)  
On jest kamieniem, odrzuconym przez was budujących, tym, który stał się głowicą węgła. I nie ma w żadnym innym zbawienia, gdyż nie dano ludziom pod niebem żadnego innego imienia, w którym moglibyśmy być zbawieni

[Mateusz 28,18-20](https://biblia.deon.pl/rozdzial.php?id=364)  
Dana Mi jest wszelka władza w niebie i na ziemi. Idźcie więc i nauczajcie wszystkie narody, udzielając im chrztu w imię Ojca i Syna, i Ducha Świętego. Uczcie je zachowywać wszystko, co wam przykazałem. A oto Ja jestem z wami przez wszystkie dni, aż do skończenia świata

[Izajasz 52,7-10](https://biblia.deon.pl/rozdzial.php?id=524)  
O jak są pełne wdzięku na górach  
nogi zwiastuna radosnej nowiny,  
który ogłasza pokój, zwiastuje szczęście,  
który obwieszcza zbawienie,  
który mówi do Syjonu:  
«Twój Bóg zaczął królować».  
(...)
Pan obnażył już swe ramię święte  
na oczach wszystkich narodów;  
i wszystkie krańce ziemi zobaczą  
zbawienie naszego Boga.  

[Izajasz 61,1-2](https://biblia.deon.pl/rozdzial.php?id=533)  
Duch Pana Boga nade mną,  
bo Pan mnie namaścił.  
Posłał mnie, by głosić dobrą nowinę ubogim,  
by opatrywać rany serc złamanych,  
by zapowiadać wyzwolenie jeńcom  
i więźniom swobodę;  
aby obwieszczać rok łaski Pańskiej,   

[Izajasz 53,1-8](https://biblia.deon.pl/rozdzial.php?id=529)  
Któż uwierzy temu, cośmy usłyszeli?  
na kimże się ramię Pańskie objawiło?  
On wyrósł przed nami jak młode drzewo  
i jakby korzeń z wyschniętej ziemi.  
Nie miał On wdzięku ani też blasku,  
aby na Niego popatrzeć,  
ani wyglądu, by się nam podobał.  
Wzgardzony i odepchnięty przez ludzi,  
Mąż boleści, oswojony z cierpieniem,  
jak ktoś, przed kim się twarze zakrywa,  
wzgardzony tak, iż mieliśmy Go za nic.  
Lecz On się obarczył naszym cierpieniem,  
On dźwigał nasze boleści,  
a myśmy Go za skazańca uznali,  
chłostanego przez Boga i zdeptanego.  
Lecz On był przebity za nasze grzechy,  
zdruzgotany za nasze winy.  
Spadła Nań chłosta zbawienna dla nas,  
a w Jego ranach jest nasze zdrowie.  
Wszyscyśmy pobłądzili jak owce,  
każdy z nas się obrócił ku własnej drodze,  
a Pan zwalił na Niego  
winy nas wszystkich.  
Dręczono Go, lecz sam się dał gnębić,  
nawet nie otworzył ust swoich.  
Jak baranek na rzeź prowadzony,  
jak owca niema wobec strzygących ją,  
tak On nie otworzył ust swoich.  
Po udręce i sądzie został usunięty;  
a kto się przejmuje Jego losem?  
Tak! Zgładzono Go z krainy żyjących;  
za grzechy mego ludu  
