## Zmiana myślenia / nawrócenie

[Marek 1,15](https://biblia.deon.pl/rozdzial.php?id=267), [Mateusz 3,2](https://biblia.deon.pl/rozdzial.php?id=246), [Mateusz 4,17](https://biblia.deon.pl/rozdzial.php?id=247)   
Czas się wypełnił i bliskie jest [królestwo Boże](/basileia.md). Nawracajcie się i wierzcie w [Ewangelię](/euaggelion.md)!

[Marek 6,8-13](https://biblia.deon.pl/rozdzial.php?id=305)  
Następnie przywołał do siebie Dwunastu i zaczął rozsyłać ich po dwóch. Dał im też władzę nad duchami nieczystymi i przykazał im, żeby nic z sobą nie brali na drogę prócz laski: ani chleba, ani torby, ani pieniędzy w trzosie. «Ale idźcie obuci w sandały i nie wdziewajcie dwóch sukien!»
I mówił do nich: «Gdy do jakiego domu wejdziecie, zostańcie tam, aż stamtąd wyjdziecie.
Jeśli w jakim miejscu was nie przyjmą i nie będą słuchać, wychodząc stamtąd strząśnijcie proch z nóg waszych na świadectwo dla nich!»
Oni więc wyszli i wzywali do **nawrócenia**.
Wyrzucali też wiele złych duchów oraz wielu chorych namaszczali olejem i uzdrawiali.  

[Łukasz 13,4-5](https://biblia.deon.pl/rozdzial.php?id=328)  
Albo myślicie, że owych osiemnastu, na których zwaliła się wieża w Siloam i zabiła ich, było większymi winowajcami niż inni mieszkańcy Jerozolimy?  
Bynajmniej, powiadam wam; lecz jeśli się nie **nawrócicie**, wszyscy tak samo zginiecie».  

[Łukasz 15,4-7](https://biblia.deon.pl/rozdzial.php?id=330) , [Łukasz 18,12-14](https://biblia.deon.pl/rozdzial.php?id=261&werset=12#W12)   
«Któż z was, gdy ma sto owiec, a zgubi jedną z nich, nie zostawia dziewięćdziesięciu dziewięciu na pustyni i nie idzie za zgubioną, aż ją znajdzie?
A gdy ją znajdzie, bierze z [radością](/chara.md) na ramiona i wraca do domu; sprasza przyjaciół i sąsiadów i mówi im: "Cieszcie się ze mną, bo znalazłem owcę, która mi zginęła".
Powiadam wam: Tak samo w niebie większa będzie [radość](/chara.md) z jednego grzesznika, który się **nawraca**, niż z dziewięćdziesięciu dziewięciu [sprawiedliwych](/dikaiosyne.md), którzy nie potrzebują nawrócenia. 

[Łukasz 17,3-4](https://biblia.deon.pl/rozdzial.php?id=332)  
Jeśli brat twój zawini, upomnij go; i jeśli żałuje, przebacz mu! I jeśliby siedem razy na dzień zawinił przeciw tobie i siedem razy zwróciłby się do ciebie, mówiąc: "Żałuję tego", przebacz mu!» 

[Dzieje 2,32-41](https://biblia.deon.pl/rozdzial.php?id=379)  
Tego właśnie Jezusa wskrzesił Bóg, a my wszyscy jesteśmy tego świadkami. Wyniesiony na prawicę Boga, otrzymał od Ojca obietnicę Ducha Świętego i zesłał Go, jak to sami widzicie i słyszycie. (...)
Niech więc cały dom Izraela wie z niewzruszoną pewnością, że tego Jezusa, którego wyście ukrzyżowali, uczynił Bóg i Panem, i Mesjaszem».
Gdy to usłyszeli, przejęli się do głębi serca: «Cóż mamy czynić, bracia?» - zapytali Piotra i pozostałych Apostołów. «**Nawróćcie się** - powiedział do nich Piotr - i niech każdy z was ochrzci się w imię Jezusa Chrystusa na odpuszczenie grzechów waszych, a weźmiecie w darze Ducha Świętego. Bo dla was jest obietnica i dla dzieci waszych, i dla wszystkich, którzy są daleko, a których powoła Pan Bóg nasz».
W wielu też innych słowach dawał świadectwo i napominał: «Ratujcie się spośród tego przewrotnego pokolenia!». Ci więc, którzy przyjęli jego naukę, zostali ochrzczeni. I przyłączyło się owego dnia około trzech tysięcy dusz.

Greckie słowo: μετανοειτε (metanoeite) [strong 3340](https://biblia.oblubienica.eu/wystepowanie/strong/id/3340) vs eπιστρέψει (epistrepsei) [strong 1994](https://biblia.oblubienica.eu/wystepowanie/strong/id/1994)  
