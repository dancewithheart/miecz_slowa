## Prawda

[Jan 14,2](https://biblia.deon.pl/rozdzial.php?id=353)  
W domu Ojca mego jest mieszkań wiele. Gdyby tak nie było, to bym wam powiedział.  

[Jan 14,6](https://biblia.deon.pl/rozdzial.php?id=353)  
Odpowiedział mu Jezus: Ja jestem drogą i prawdą, i [życiem](/zoen.md). Nikt nie przychodzi do Ojca inaczej jak tylko przeze Mnie.

[Jan 14,9-10](https://biblia.deon.pl/rozdzial.php?id=353)  
Kto Mnie zobaczył, zobaczył także i Ojca. (...) Ja jestem w Ojcu, a Ojciec we Mnie.

[Jan 14,12-13](https://biblia.deon.pl/rozdzial.php?id=353)  
Zaprawdę, zaprawdę, powiadam wam: Kto we Mnie [wierzy](/pistis.md), będzie także dokonywał tych dzieł, których Ja dokonuję, owszem, i większe od tych uczyni, bo Ja idę do Ojca.  
A o cokolwiek prosić będziecie w imię moje, to uczynię, aby Ojciec był otoczony [chwałą](/doxa.md) w Synu.  

[Jan 8,31-32](https://biblia.deon.pl/rozdzial.php?id=347&werset=31#W31)  
Jeżeli będziecie trwać w nauce mojej, będziecie prawdziwie moimi uczniami i poznacie prawdę, a prawda was [wyzwoli](/eleutheros.md).  

[Psalm 119,160](https://biblia.deon.pl/rozdzial.php?id=952)  
Podstawą Twego słowa jest prawda, i wieczny jest każdy Twój [sprawiedliwy](/dikaiosyne.md) wyrok.

[Liczb 23,19](https://biblia.deon.pl/rozdzial.php?id=162)  
Bóg nie jest jak człowiek, by kłamał,  
nie jak syn ludzki, by się wycofywał.  
Czyż On powie coś, a nie uczyni tego,  
lub nie wykona tego, co oznajmił?  

[Izajasz 65,16](https://biblia.deon.pl/rozdzial.php?id=537)  
Kto w kraju zechce cię pobłogosławić,  
wypowie swe [błogosławieństwo](/eulogia.md) przez Boga prawdy.  
Kto w kraju będzie przysięgał,  
przysięgać będzie na Boga wiernego;  
bo dawne udręki pójdą w zapomnienie  
i będą zakryte przed mymi oczami.  

[Jan 17,14-18](https://biblia.deon.pl/rozdzial.php?id=356)  
Ja im przekazałem Twoje [słowo](/rhema.md), a świat ich znienawidził za to, że nie są ze świata, jak i Ja nie jestem ze świata. (...)  
Uświęć ich w prawdzie. [Słowo](/rhema.md) Twoje jest prawdą.  
Jak Ty Mnie posłałeś na świat, tak i Ja ich na świat posłałem.  

[Jan 17,20-21](https://biblia.deon.pl/rozdzial.php?id=356)    
Nie tylko za nimi proszę, ale i za tymi, którzy dzięki ich słowu będą [wierzyć](/pistis.md) we Mnie;  
aby wszyscy stanowili jedno, jak Ty, Ojcze, we Mnie, a Ja w Tobie, aby i oni stanowili w Nas jedno

[Jan 17,26](https://biblia.deon.pl/rozdzial.php?id=356)  
Objawiłem im Twoje imię i nadal będę objawiał, aby [miłość](/agape.md), którą Ty Mnie umiłowałeś, w nich była i Ja w nich  

[2 Samuela 28](https://biblia.deon.pl/rozdzial.php?id=1214)  
Twoje słowa są prawdą.  

[Przysłów 12,22](https://biblia.deon.pl/rozdzial.php?id=550)  
Wstrętne dla Pana są usta kłamliwe,  
lecz w prawdomównych ma upodobanie.  

[Przysłów 30,5-6](https://biblia.deon.pl/rozdzial.php?id=568)  
Każde [słowo](/rhema.md) Boga w ogniu wypróbowane,  
tarczą jest dla tych, co Doń się uciekają.  
Do słów Jego nic nie dodawaj,  
by cię nie skarał: nie uznał za kłamcę.  

[Psalm 25,4-6](https://biblia.deon.pl/rozdzial.php?id=858)  
Daj mi poznać drogi Twoje, Panie,  
i naucz mnie Twoich ścieżek!  
Prowadź mnie według Twej prawdy i pouczaj,  
bo Ty jesteś Bóg, mój [Zbawca](/sozo.md),  
i w Tobie mam zawsze [nadzieję](/elpis.md).  
Wspomnij na [miłosierdzie](/eleos.md) Twe, Panie,  
na [łaski](/charis.md) Twoje, co trwają od wieków.  

[Efezjan 15](https://biblia.deon.pl/rozdzial.php?id=1031)  
Natomiast żyjąc prawdziwie w [miłości](/agape.md) sprawmy, by wszystko rosło ku Temu, który jest Głową - ku Chrystusowi  

[Psalm 51,8](https://biblia.deon.pl/rozdzial.php?id=884)  
Oto Ty masz upodobanie w ukrytej prawdzie, naucz mnie tajników [mądrości](/sofia.md).  

[Zachariasz 8,18](https://biblia.deon.pl/rozdzial.php?id=824)  
Miłujcie prawdę i pokój!

Greckie słowo: αληθεια (aletheia) [strong 225](https://biblia.oblubienica.eu/wystepowanie/strong/id/225)  
